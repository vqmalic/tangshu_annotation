book,juan,juansuffix,paraIdx,text
New_Book_of_Tang,4,,1,則天順聖皇后武氏諱曌，并州文水人也。父士彠，官至工部尚書、荊州都督，封應國公。
New_Book_of_Tang,5,,56,十五載正月乙卯，東平郡太守嗣吳王祗以兵討安祿山。丙辰，李隨為河南節度使，以討祿山。壬戌，祿山陷恆山郡，執顏杲卿、袁履謙，陷鄴、廣平、鉅鹿、趙、上谷、博陵、文安、魏、信都九郡。癸亥，朔方軍節度副使李光弼為河東節度副大使，以討祿山。甲子，南陽郡太守魯炅為南陽節度使，率嶺南、黔中、山南東道兵屯於葉縣。乙丑，安慶緒寇潼關，哥舒翰敗之。丁丑，真源令張巡以兵討安祿山。二月己亥，嗣吳王祗及祿山將謝元同戰於陳留，敗之。李光弼克常山郡，郭子儀出井陘會光弼，及安祿山將史思明戰，敗之。庚子，賈賁戰於雍丘，死之。三月，顏真卿克魏郡。史思明寇饒陽、平原。乙卯，張巡及安祿山將令狐潮戰於雍丘，敗之。丙辰，殺戶部尚書安思順、太僕卿安元貞。乙丑，李光弼克趙郡。四月乙酉，北海郡太守賀蘭進明以兵救平原。丙午，太子左贊善大夫來瑱為潁川郡太守、兼招討使。五月丁巳，魯炅及安祿山戰於滍水，敗績，奔於南陽。戊辰，嗣虢王巨為河南節度使。六月癸未，顏真卿及安祿山將袁知泰戰於堂邑，敗之。賀蘭進明克信都。丙戌，哥舒翰及安祿山戰於靈寶西原，敗績。是日，郭子儀、李光弼及史思明戰於嘉山，敗之。辛卯，蕃將火拔歸仁執哥舒翰叛降於安祿山，遂陷潼關、上洛郡。甲午，詔親征。京兆尹崔光遠為西京留守、招討處置使。丙申，行在望賢宮。丁酉，次馬嵬，左龍武大將軍陳玄禮殺楊國忠及御史大夫魏方進、太常卿楊暄。賜貴妃楊氏死。是日，張巡及安祿山將翟伯玉戰於白沙堝，敗之。己亥，祿山陷京師。辛丑，次陳倉。閑廄使任沙門叛降於祿山。丙午，次河池郡。劍南節度使崔圓為中書侍郎、同中書門下平章事。七月甲子，次普安郡。憲部侍郎房琯為文部尚書、同中書門下平章事。丁卯，皇太子為天下兵馬元帥，都統朔方、河東、河北、平盧節度使，御史中丞裴冕、隴西郡司馬劉秩副之。江陵大都督永王璘為山南東路黔中江南西路節度使，盛王琦為廣陵郡都督、江南東路淮南道節度使，豐王珙為武威郡都督、河西隴右安西北庭節度使。庚午，次巴西郡。以太守崔渙為門下侍郎、同中書門下平章事，韋見素為左相。庚辰，次蜀郡。八月壬午，大赦，賜文武官階、爵，為安祿山脅從能自歸者原之。癸巳，皇太子即皇帝位於靈武，以聞。庚子，上皇天帝誥遣韋見素、房琯、崔渙奉皇帝冊於靈武。十一月甲寅，憲部尚書李麟同中書門下平章事。十二月甲辰，永王璘反，廢為庶人。
New_Book_of_Tang,12,,10,冬至，祀昊天上帝以蒼璧。上辛，明堂以四圭有邸，與配帝之幣皆以蒼，內官以下幣如方色。皇地祇以黃琮，與配帝之幣皆以黃。青帝以青圭，亦帝以赤璋，黃帝以黃琮，白帝以白琥，黑帝以黑璜；幣如其玉。日以圭、璧，幣以青；月以圭、璧，幣以白。神州、社、稷以兩圭有邸，幣以黑；嶽鎮、海瀆以兩圭有邸，幣如其方色。神農之幣以赤，伊耆以黑，五星以方色，先農之幣以青，先蠶之幣以黑，配坐皆如之。它祀幣皆以白，其長丈八尺。此玉、幣之制也。
New_Book_of_Tang,25,,2,唐終始二百九十餘年，而曆八改。初曰《戊寅元曆》，曰《麟德甲子元曆》，曰《開元大衍曆》，曰《寶應五紀曆》，曰《建中正元曆》，曰《元和觀象曆》，曰《長慶宣明曆》，曰《景福崇玄曆》而止矣。
New_Book_of_Tang,25,,38,夕見伏二百五十六日。
New_Book_of_Tang,25,,39,晨平見，入冬至，依平。入小寒，日增所加六十六分。入立春，畢立夏，均加三日。小滿初日，加千九百六十四分。乃日損所加六十分。入夏至，依平。入小暑，日增所減六十分。入立秋，畢立冬，均減三日。小雪初日，減千九百六十四分。乃日損所減六十六分。
New_Book_of_Tang,27,上,41,《夏曆》十二次，立春，日在東壁三度，於《太初》星距壁一度太也。
New_Book_of_Tang,28,下,3,交終日二十七，餘六百四十五，秒千三百二十二。
New_Book_of_Tang,28,下,121,夕合前伏：十一日，退六度。先遲，日益疾三十一分。曆，十一度。乘數四百九十八，除數百九十七。
New_Book_of_Tang,30,下,4,凡冬至赤道日度及約餘，以減其宿全度，乃累加次宿，皆為距後積度。滿限九十一度三十一分三十七小分，去之。余半已下，為初；已上，以減限，為末。皆百四十四乘之。退一等，以減千三百一十五。所得以乘初、末度分，為差。又通初、末度分，與四千五百六十六先相減、後相乘，千六百九十除之，以減差，為定差。再退為分。至後以減、分後以加距後積度，為黃道積度。宿次相減，即其度也。以冬至赤道日度及約餘，依前求定差以減之，為黃道日度。
New_Book_of_Tang,33,,26,太極元年三月壬申，熒惑入東井。
New_Book_of_Tang,35,,61,延載元年九月，內出梨華一枝示宰相。萬木搖落而生華，陰陽黷也。《傳》曰：「天反時為災。」又近常燠也。
New_Book_of_Tang,36,,146,乾符六年五月丁酉，宣授宰臣豆盧彖、崔沆制，殿庭氛霧四塞，及百官班賀於政事堂，雨雹如鳧卵，大風雷雨拔木。
New_Book_of_Tang,36,,174,長安四年，自九月霖雨陰晦，至於神龍元年正月。
New_Book_of_Tang,37,,13,隴州汧陽郡，上。本隴東郡，義寧二年，析扶風郡之汧源、汧陽、南由，安定郡之華亭置。天寶元年更郡曰汧陽。土貢：榛實、龍須席。戶二萬四千六百五十二，口十萬一百四十八。縣三：有府四，曰大堆、龍盤、開川、臨汧。汧源，上。垂拱二年更華亭曰亭川，神龍元年復故名，元和三年省入汧源。西有安戎關，在隴山，本大震關，大中六年，防禦使薛逵徙築，更名。有鐵；有五節堰，引隴川水通漕，武德八年，水部郎中姜行本開，後廢。華亭有義寧軍，大曆八年置。貞元十三年築永信城於平戎川。汧陽，上。有臨汧城，大和元年築。吳山。中。本長蛇，義寧二年置，貞觀元年更名，上元二年曰華山，尋復曰吳山。武德元年以南由縣置含州，四年州廢，元和三年省入焉。有西鎮吳山祠，有紫塠山。西有安夷關。
New_Book_of_Tang,40,,53,沙州敦煌郡，下都督府。本瓜州，武德五年曰西沙州，貞觀七年曰沙州，土貢：子、黃礬、石膏。戶四千二百六十五，口萬六千二百五十。縣二：有府三，曰龍勒、效穀、懸泉。有豆盧軍，神龍元年置。敦煌，下。東四十七裏有鹽池，有三危山。壽昌。下。武德二年析敦煌置，永徽元年省，乾封二年複置，開元二十六年又省，後複置，治漢龍勒城。西有陽關，西北有玉門關；有雲雨山。
New_Book_of_Tang,43,下,5,定襄都督府，貞觀四年析頡利部為二，以左部置，僑治寧朔。領州四：貞觀二十三年分諸部置州三。阿德州以阿史德部置。執失州以執失部置。蘇農州以蘇農部置。拔延州
New_Book_of_Tang,43,下,66,思亮州杜州初漢州孚川州渠川州丘盧州祐州計州龍施州月亂州浪彌州月邊州團州櫃州威川州米羌州右隸巂州都督府。
New_Book_of_Tang,49,上,18,左右金吾衛
New_Book_of_Tang,49,上,71,令一人，從八品下；丞二人，從九品下。掌九穀、醯醢、庶羞、器皿、燈燭。凡園圃樹藝，皆受令焉。每月籍出納上於寺，歲終上詹事府。給戶奴婢、番戶、雜戶資糧衣服。有府三人，史五人，園丞二人，史二人。
New_Book_of_Tang,50,,10,凡當宿衛者番上，兵部以遠近給番，五百里為五番，千里七番，一千五百里八番，二千里十番，外為十二番，皆一月上。若簡留直衛者，五百里為七番，千里八番，二千里十番，外為十二番，亦月上。
New_Book_of_Tang,59,,1380,《安祿山真》
New_Book_of_Tang,61,,79,己丑，特進蕭瑀為太子太保，兵部尚書李世勣為特進、太子詹事，並同中書門下三品。
New_Book_of_Tang,61,,101,二月，遂良起復。己卯，仁師除名，流於連州。
New_Book_of_Tang,62,,55,七月庚子，林甫為兵部尚書。
New_Book_of_Tang,62,,77,庚申，御史大夫判度支事、劍南節度使楊國忠為右相兼文部尚書。
New_Book_of_Tang,62,,138,六月丙戌，鴻漸自劍南追至。
New_Book_of_Tang,62,,234,八月己未，滋為劍南東西川、山南西道安撫大使。
New_Book_of_Tang,63,,337,七月乙巳，胤檢校禮部尚書、同平章事、武安軍節度使。偓為中書侍郎。
New_Book_of_Tang,63,,391,戊寅，損檢校尚書左僕射、同平章事、靜海軍節度使，禮部侍郎張文蔚同中書門下平章事。
New_Book_of_Tang,76,,61,初，太常加謚後曰「大昭成」。或言：「法宜引『聖真』冠謚，而曰『大昭成』，非也。以單言配之，應曰『聖昭』若『睿成』；以復言配之，應曰『大聖昭成』、『聖真昭成』。」又引太穆皇後始謚穆，及高祖崩，合帝謚曰太穆，追增太穆神皇後；文德皇後始謚文德，及太宗崩，合謚文德聖皇後。又援範曄著漢光烈等為比。太常謂：「曄以帝號標後謚，是史家記事體，婦人非必與夫同也。入廟稱後，系夫；在朝稱太，系子。『文母』，生號也；『文王』，既沒謚也。周公豈以夫從婦乎？漢法不可以為據。」制曰「可」。天寶八載制詔，自太穆而下六皇後，並增上「順聖」二謚雲。
New_Book_of_Tang,79,,50,六子，緒為江都王，純安定王，餘皆爵為公。緒有名譽，為金州刺史，誅。神龍初，並復官爵，以緒孫暉嗣王，開元中，為左千牛員外將軍。
New_Book_of_Tang,82,,45,睦王述。大歷十年，田承嗣不臣，而昭靖夭，無強王，帝乃悉王諸子，領諸鎮軍，威天下。於是以述為睦王，領嶺南節度，逾郴王、渭北鄜坊節度，過韓王、汴宋節度，造忻王、昭義節度，皆為大使；連為恩王，遘鄜王，暹韶王，遇端王，遹循王，通恭王，逵原王，逸雅王，並開府儀同三司，然不出閤。
New_Book_of_Tang,93,,24,勣既忠力，帝謂可托大事。嘗暴疾，毉曰：「用須灰可治。」帝乃自翦須以和藥。及愈，入謝，頓首流血。帝曰：「吾為社稷計，何謝為！」後留宴，顧曰：「朕思屬幼孤，無易公者。公昔不遺李密，豈負朕哉？」勣感涕，因齧指流血。俄大醉，帝親解衣覆之。帝疾，謂太子曰：「爾於勣無恩，今以事出之，我死，宜即授以僕射，彼必致死力矣！」乃授疊州都督。
New_Book_of_Tang,94,,7,承乾事覺，捕君集下獄。楚石告狀，帝自臨問，曰：「我不欲令刀筆吏辱公。君集辭窮不能對。帝語群臣曰：「君集於國有功，朕不忍置諸法，將丐其命，公卿其許我乎？」君臣皆曰：「君集罪大逆不道，請論如法。」帝乃謂曰：「與公訣矣，今而後，徒見公遺像已！」因泣下，遂斬之，籍其家。君集臨刑色不變，謂監吏曰：「我豈反者乎？蹉跌至此。然嘗為將，破二國，若言之陛下，丐一子以守祭祀。」帝聞，原其妻及一子，徙嶺表。
New_Book_of_Tang,102,,38,孫�。
New_Book_of_Tang,107,,8,又上十二論，言益痛切。帝下弈議有司，唯道源佐其請。中書令蕭瑀曰：「佛，聖人也，非聖人者無法，請誅之。」弈曰：「禮，始事親，終事君。而佛逃父出家，以匹夫抗天子，以繼體悖所親。瑀非出空桑，乃尊其言，蓋所謂非孝者無親。」瑀不答，但合爪曰：「地獄正為是人設矣。」帝善弈對，未及行，會傳位止。
New_Book_of_Tang,110,,4,隋仁壽初，盎為宋康令，潮、成等五州獠叛，盎馳至京師，請討之。文帝詔左僕射楊素與論賊形勢，素奇之，曰：「不意蠻夷中乃生是人！」即詔盎發江、嶺兵擊賊，平之，拜漢陽太守。從煬帝伐遼東，遷左武衛大將軍。隋亡，奔還嶺表，嘯署酋領，有眾五萬。番禺、新興名賊高法澄、洗寶徹等受林士弘節度，殺官吏，盎率兵破之。寶徹兄子曰智臣，復聚兵拒戰，盎進討，兵始合，輒釋胄大呼曰：「若等識我耶？」眾委戈，袒而拜，賊遂潰，擒寶徹、智臣等，遂有番禺、蒼梧、硃崖地，自號總管。或說盎曰：「隋季崩蕩，海內震騷，唐雖應運，而風教未孚，嶺越無所系屬。公克平二十州，地數千裏，名位未正，請南越王號。」盎曰：吾居越五世矣，牧伯惟我一姓，子女玉帛吾有也，人生富貴，如我希矣。常恐忝先業，尚自王哉？」
New_Book_of_Tang,115,,19,景暉，官魏州司功參軍，貪暴為虐，民苦之，因共毀其父生祠，不復奉。至元和中，田弘正鎮魏博，始奏葺之，血食不絕。族孫兼謨。
New_Book_of_Tang,115,,28,孫象賢，垂拱中，為太子通事舍人，後素銜處俊，故因事誅之。臨刑，極罵乃死，後怒，令離磔其屍，斫夷祖、父棺塚。自是訖後世，將刑人，必先以木丸窒�雲。
New_Book_of_Tang,119,,18,白居易，字樂天，其先蓋太原人。北齊五兵尚書建，有功於時，賜田韓城，子孫家焉。又徙下邽。父季庚，為彭城令，李正己之叛，說刺史李洧自歸，累擢襄州別駕。
New_Book_of_Tang,124,,35,升，太僕少卿。尚，漢東太守。渾，與李林甫善，曆諫議大夫、平原太守、禦史中丞、東京採訪使。在平原，暴斂求進，至重取民一年庸、租。使東畿，薛稷甥女鄭寡而美，渾使南尉楊朝宗聘而己納之，薦朝宗為赤尉。恕，以都官郎中為劍南採訪判官，數貪縱不法，陰養刺客。天寶中，渾、恕、尚並以贓敗，渾流高要，恕流海康，尚貶臨海長史。華、衡亦皆坐貪得罪。廣德中，渾起為太子諭德。物議穢薄之，流死江嶺。昆弟皆荒飲俳嬉，而衡最險悖，廣平之風衰焉。
New_Book_of_Tang,127,,4,突厥九姓新內屬，雜處太原北，嘉貞請置天兵軍綏護其眾，即以為天兵使。明年入朝，或告其反，按無狀，帝令坐告者。嘉貞辭曰：「國之重兵利器皆在邊，今告者一不當即罪之，臣恐塞言路，且為未來之患。昔天子聽政於上，瞍賦，蒙誦，百工諫，庶人謗，今將坐之，則後無繇聞天下事。」遂得減死。天子以為忠，且許以相。嘉貞因曰：「昔馬周起徒步，謁人主，血氣方壯，太宗用之，能盡其才，甫五十而沒。向使用少晚，則無及已。陛下不以臣不肖，必用之，要及其時，後衰無能為也。且百年壽孰為至者？臣常恐先朝露死溝壑，誠得效萬一，無負陛下足矣！」帝曰：「第往，行召卿。」
New_Book_of_Tang,127,,45,是時，特進蓋嘉運破突騎施還，詔為河西、隴右節度使，因令經略吐藩。嘉運以新立功，日酣遨未赴屯。耀卿言於帝曰：「嘉運精勁勇烈誠有餘，然臣見其誇言驕色，竊憂之，恐不足與立事。今盛秋防邊，日月已薄，當與軍中士卒相見。若不素講，雖決在一時，恐非制勝萬全之義。且兵未及訓，不能知法；士未懷惠，不可共心。使幸而有功，非師出以律之善。又萬人之命倚於將，示不得已，故鑿兇門而出。今酣呶朝夕，胖肆自安，非愛人憂國者，不可不察。茍不易帥，宜嚴詔申約，以督其行。」帝乃促嘉運詣部，卒無功還。
New_Book_of_Tang,133,,1,◎二郭兩王張牛
New_Book_of_Tang,138,,15,大曆二年，來朝。久之，加山南西道副元帥兼節度使，屯鷫厔。抱玉兼三節度、三副元帥，位望隆赫。乃上言：「隴坻達扶、文，綿地二千里，虜孔道不一，梁、岷重則關輔輕。願擇能臣，帥西道當一面，臣得專事關、隴。」帝多其讓，許之。抱玉在鎮十餘年，雖無破虜功，而禁暴安人，為將臣之良。卒，年七十四，贈太保，諡曰昭武。
New_Book_of_Tang,139,,7,贊曰：唐名儒多言琯德器，有王佐材，而史載行事，亦少貶矣。一舉喪師，訖不復振。原琯以忠誼自奮，片言悟主而取宰相，必有以過人者，用違所長，遂無成功。然盛名之下，為難居矣。夫名盛則責望備，實不副則訾咎深。使琯遭時承平，從容帷幄，不失為名宰。而倉卒濟難，事敗隙生，陷於浮虛比周之罪，名之為累也，戒哉！
New_Book_of_Tang,145,,21,六曰：「眾詰臣曰：『上帝一帝，《周官》：祀天旅上帝，祀地旅四望。旅，眾也。則上帝是五帝。』臣曰：『否，旅有眾義，出於《爾雅》。又為祭名，亦曰陳也。如前所詰，旅上帝為五帝，則季氏旅於泰山可得為四鎮邪？』」
New_Book_of_Tang,148,,8,張孝忠，字孝忠，本奚種，世為乙失活酋長。父謐，開元中提眾納款，授鴻臚卿。孝忠始名阿勞，以勇聞，燕、趙間共推張阿勞、王沒諾幹，二人齊名。沒諾幹，王武俊也。孝忠魁偉，長六尺，性寬裕，事親孝。天寶末，以善射供奉仗內。安祿山奏為偏將，破九姓突厥，以功擢漳源府折沖。祿山、史思明陷河、洛，常為賊前鋒。朝義敗，乃自歸，授左領軍將軍，以兵屬李寶臣。累加左金吾衛將軍，賜今名。寶臣以其沈毅謹詳，遂為姻家，易州諸屯委以統制，十餘年，威惠流聞。田承嗣寇冀州，寶臣付兵四千，使出上谷，屯貝丘。承嗣見其軍整嚴，嘆曰：「阿勞在焉，冀未可圖也。」即焚營去。寶臣與朱滔戰瓦橋，奏孝忠為易州刺史，分精騎七千，當幽州。擢太子賓客，封符陽郡王。
New_Book_of_Tang,150,,9,元載死，拜門下侍郎、同中書門下平章事，弘文、崇文館大學士，與楊綰同執政。綰長厚通可，而袞苛細，以清儉自賢。帝內重綰而顓任之，禮遇信愛，袞弗及也，每所恨忌。會綰卒，袞始當國。
New_Book_of_Tang,153,,1,段秀實，字成公，本姑臧人。曾祖師濬，仕為隴州刺史，留不歸，更為汧陽人。秀實六歲，母疾病，不勺飲至七日，病間乃肯食，時號「孝童」。及長，沈厚能斷，慨然有濟世意。舉明經，其友易之，秀實曰：「搜章擿句，不足以立功。」乃棄去。
New_Book_of_Tang,157,,34,自祿山構亂，肅宗始撤邊備，以靖中邦，借外威，寧內難，於是吐蕃乘釁，回紇矜功，中國不振，四十餘年。率傷耗之民，竭力以事，西輸賄繒，北償馬資，尚不足滿其意。於是調斂四方，以屯疆陲，又不能遏其侵。故小入則驅略，深入則戒嚴。於時議安邊者，皆務所難，忽所易，勉所短，略所長，行之而要不精，圖之而功靡就。
New_Book_of_Tang,163,,30,弟酆、郾、郇、鄯、鄲。
New_Book_of_Tang,164,,55,弘禮短於治民，少愛利，晚頗務多積，素議訿之。
New_Book_of_Tang,165,,48,德宗自興元還，置六軍統軍視六尚書，以處功臣，除制用白麻付外。又廢宣武軍，益左右神策，以監軍為中尉。竇文場恃功，陰諷宰相進擬如統軍比。絪當作制，奏言：「天子封建，或用宰相，以白麻署制，付中書、門下。今以命中尉，不識陛下特以寵文場邪？遂著為令也？」帝悟，謂文場曰：「武德、貞觀時，中人止內侍，諸衛將軍同正賜緋者無幾。自魚朝恩以來，無復舊制。朕今用爾不謂無私，若麻制宣告，天下謂爾脅我為之。」文場叩頭謝。更命中書作詔，並罷統軍用麻矣。明日，帝見絪曰：「宰相不能拒中人，得卿言乃悟。」
New_Book_of_Tang,167,,21,詔書蠲人逋租，實格詔固斂，畿民大困，官吏皆被榜罰，掊取二十萬緡。吏乞貸豪厘，輒死。按之無罪者，猥曰「死亦非枉」，復殺之。專以殘忍為政。順宗在諒暗，不逾月，實殺數十人於府。貶通州長史。市人爭懷瓦石邀劫之，實懼，夜遁去，長安中相賀。以赦令內移，死虢州。
New_Book_of_Tang,167,,35,起，字舉之，釋褐校書郎，補藍田尉。李吉甫辟為淮南掌書記，以殿中侍禦史入兼集賢殿直學士。元和末，累遷中書舍人。數上疏諫穆宗畋遊事，歲中考第一。錢徽坐貢舉失實貶，詔起覆核，起建言：「以所試送宰相閱可否，然後付有司。」詔可。議者謂起為失職。
New_Book_of_Tang,169,,4,皇太子總軍國事，擢黃裳門下侍郎、同中書門下平章事。於是，夏綏銀節度使韓全義憸佞無功，因其來朝，白罷之。俄而劉辟叛，議者以辟恃險，討之或生事，唯黃裳固勸不赦，因奏罷中人監軍，而專委高崇文。凡兵進退，黃裳自中指授，無不切於機。崇文素憚劉澭，黃裳使人謂曰：「公不奮命者，當以澭代。」崇文懼，一死力縛賊以獻。蜀平，群臣賀，憲宗目黃裳曰：「時卿之功。」
New_Book_of_Tang,170,,45,貞元三年入朝，詔以宣武兵八千北出五原。士卒有逗留沮事者，斬三百人乃行，舉軍慴伏。尋授京西行營節度使。歲餘，改四鎮、北庭行營兼涇原節度。七年，城平涼，開地二百裏，扼彈箏峽。又西築保定，扞青石嶺，凡七城二堡，旬日就。以功檢校尚書右僕射，累封南川郡王。十四年，歸化堡軍亂，逐大將張國誠，詔昌經略。昌入堡，誅數百人，復使國誠統之。昌在邊凡十五年，身率士墾田，三年而軍有羨食，兵械銳新，邊障妥寧。及感疾，詔赴京師。未行，卒，年六十五，贈司空。
New_Book_of_Tang,172,,16,李攻宋州，智興悉銳師出宋西鄙，破之漳口。平，加檢校尚書左僕射。李同捷以滄德叛，智興請悉師三萬賫五月糧討賊，詔拜檢校司徒、同中書門下平章事、滄德行營招撫使。既戰，降其將十輩、銳士三千，遂拔棣州。諸將聞，戰愈力，遂有功。入朝，燕麟德殿，賜予備厚。冊拜太傅，封雁門郡王，進兼侍中。改忠武、河中、宣武三節度。卒，年七十九，贈太尉。
New_Book_of_Tang,177,,46,嗣業子文紀，後貴顯。
New_Book_of_Tang,179,,23,王涯，字廣津，其先本太原人，魏廣陽侯冏之裔。祖祚，武後時諫罷萬象神宮知名；開元時，以大理司直馳傳決獄，所至仁平。父晃，歷左補闕、溫州刺史。
New_Book_of_Tang,186,,49,王建攻成都，田令孜以晟故將，與連和，假威戎軍節度使，守彭州。晟擊建，無功引還。且畏建圖己，乃約山南西道節度使楊守亮兄弟合謀拒建，掠新繁，焚漢州，又攻東川顧彥暉，為建兵所逐。建使王宗裕率騎五萬圍晟，食四郊麥，掠民資產。晟假子實以騎八千降於建，建以奇兵襲楊守厚等，皆亡去。晟開門決戰，大敗，遂約降。建饋十羊，晟曰：「以我為機上肉乎？」不出。建築甬道屬陴以入，斬晟首。
New_Book_of_Tang,190,,9,宗權餘黨常厚攻夔州。是時，西川節度使王建遣將屯忠州，與夔州刺史毛湘相唇齒，厚屯白帝。汭率存乘二軍之間攻之，二軍使人誶辱汭，韓楚言尤劇，汭恥之曰：「有如禽賊，當支解以逞！」會存夜斬營襲厚，破之，厚奔萬州，為刺史張造所拒，走綿州。存入夔州。楚言妻李語夫曰：「君常辱軍，且支解，不如前死。」楚言不決。李礪刀席下，方共食，復語之，夫曰：「未可知。」李取刀斷其首，並殺三子，乃自剄。汭畏其烈，禮葬之，刻石表曰烈女。即使司馬劉昌美守夔，率存溯江略雲安，建將皆奔。存按兵渝州，盡下瀕江州縣。
New_Book_of_Tang,191,,7,常達，陜州陜人。仕隋為鷹擊郎將。嘗從高祖征伐，與宋老生戰霍邑，軍敗自匿，帝意已死，久乃自歸。帝大悅，命為統軍，拜隴州刺史。
New_Book_of_Tang,192,,11,循有大略，禮部尚書蘇頲嘗謂今頗、牧，及為益州，表署列將。敗吐蕃於西山，三遷靜塞軍營田使。張守珪北伐，次灤河，屬凍泮，欲濟無梁。循揣廣狹為橋以濟，破虜而還，以功擢遊擊將軍、榆關守捉使。地南負海，北屬長城，林埌岑翳，寇所蔽伏。循調土斬木開道，賊遁去。範陽節度使李適之薦為安東副大都護。安祿山兼平盧節度，表為副，遷博陵太守。祿山欲擊奚、契丹，復奏循光祿卿自副，使知留後。九姓叛，祿山兼節度河東，而循亦兼雁門副之。母亡將葬，宅有枯桑，一夕再生，芝出北庸，人以為瑞。玄宗以循有功，詔贈其父常山太守。
New_Book_of_Tang,195,,22,許伯會，越州蕭山人。或曰玄度十二世孫。舉孝廉。上元中，為衡陽博士。母喪，負土成墳，不禦絮帛、嘗滋味。野火將逮塋樹，悲號於天，俄而雨，火滅。歲旱，泉湧廬前，靈芝生。
New_Book_of_Tang,201,,35,後武后召審言，將用之，問曰：「卿喜否？」審言蹈舞謝，後令賦《歡喜詩》，歎重其文，授著作佐郎，遷膳部員外郎。神龍初，坐交通張易之，流峰州。入為國子監主簿、修文館直學士，卒。大學士李嶠等奏請加贈，詔贈著作郎。
New_Book_of_Tang,201,,36,初，審言病甚，宋之問、武平一等省候何如，答曰「甚為造化小兒相苦，尚何言？然吾在，久壓公等，今且死，固大慰，但恨不見替人」雲。少與李嶠、崔融、蘇味道為文章四友，世號「崔、李、蘇、杜」。融之亡，審言為服緦雲。
New_Book_of_Tang,207,,11,始，李林甫、牛仙客知帝憚幸東都，而京師漕不給，乃以賦粟助漕，及用和糴法，數年，國用稍充。帝齋大同殿，力士侍，帝曰：「我不出長安且十年，海內無事，朕將吐納導引，以天下事付林甫，若何？」力士對曰：「天子順動，古制也。稅入有常，則人不告勞。今賦粟充漕，臣恐國無旬月蓄；和糴不止，則私藏竭，逐末者眾。又天下柄不可假人，威權既振，孰敢議者！」帝不悅，力士頓首自陳「心狂易，語謬當死」。帝為置酒，左右呼萬歲。由是還內宅，不復事。加累驃騎大將軍，封渤海郡公。於來廷坊建佛祠，興寧坊立道士祠，珍樓寶屋，國貲所不逮。鍾成，力士宴公卿，一扣鍾，納禮錢十萬，有佞悅者至二十扣，其少亦不減十。都北堰澧列五磑，日僦三百斛直。
New_Book_of_Tang,210,,22,悅重德滔，欲推為盟主而臣之。滔不敢當，乃更議如七國故事。悅國號魏，僭稱魏王，以府為大名府，署子為府留後；以扈為留守，許士則為司武，曾穆司文，裴抗司禮，封演司刑，並為侍郎；劉士素為內史舍人，張瑜、孫光佐為給事中，邢曹俊、孟希祐為左右僕射，田晁、高緬為征西節度使，蔡濟、薛有倫為虎牙將軍，高崇節知軍前兵馬，夏侯<赤真>為兵馬使。晁以兵數千助李納守鄆。明年夏，滔屯河間，留大將馬寔以兵萬人戍魏。會朱泚亂，帝出奉天，燧還太原，武俊等皆罷，悅餞之，厚遺武俊、寔，官屬皆有贈。
New_Book_of_Tang,214,,36,李祐以功遷神武將軍，賜田宅米粟。帝跡董重質教元濟亂，欲誅之，而李愬先許不死，故貶春州司戶參軍；淩朝江潘州司戶參軍。是歲，申、蔡州始輸貢物，戶部以其久不至，請元日陳於廷。
New_Book_of_Tang,219,,28,白山本臣高麗，王師取平壤，其衆多入唐，汨咄、安居骨等皆奔散，浸微無聞焉，遺人迸入渤海。唯黑水完強，分十六落，以南北稱，蓋其居最北方者也。人勁健，善步戰，常能患它部。俗編發，綴野豕牙，插雉尾爲冠飾，自別於諸部。性忍悍，善射獵，無憂戚，貴壯賤老。居無室廬，負山水坎地，梁木其上，覆以土，如丘塚然。夏出隨水草，冬入處。以溺盥面，於夷狄最濁穢。死者埋之，無棺槨，殺所乘馬以祭。其酋曰大莫拂瞞咄，世相承爲長。無書契。其矢石鏃，長二寸，蓋楛砮遺法。畜多豕，無牛羊。有車馬，田耦以耕，車則步推。有粟麥。土多貂鼠、白兔、白鷹。有鹽泉，氣蒸薄，鹽凝樹顛。
New_Book_of_Tang,222,下,106,大抵劍南諸獠，武德、貞觀間數寇暴州縣者不一。巴州山獠王多馨叛，梁州都督龐玉梟其首，又破餘黨符陽、白石二縣獠。其後眉州獠反，益州行臺郭行方大破之。未幾，又破洪、雅二州獠，俘男女五千口。是歲，益州獠亦反，都督竇軌請擊之，太宗報曰：「獠依山險，當附以恩信。脅之以兵威，豈為人父母意耶？」貞觀七年，東、西玉洞獠反，以右屯衛大將軍張士貴為龔州道行軍總管平之。十二年，巫州獠叛，夔州都督齊善行擊破之，俘男女三千餘口。鈞州獠叛，桂州都督張寶德討平之。明州山獠又叛，交州都督李道彥擊走之。是歲，巴、洋、集、壁四州山獠叛，攻巴州，遣右武候將軍上官懷仁破之於壁州，虜男女萬餘，明年遂平。十四年，羅、竇諸獠叛，以廣州都督黨仁弘為竇州道行軍總管擊之，虜男女七千餘人。太宗再伐高麗，為舡劍南，諸獠皆半役，雅、邛、眉三州獠不堪其擾，相率叛，詔發隴右、峽兵二萬，以茂州都督張士貴為雅州道行軍總管，與右衛將軍梁建方平之。
New_Book_of_Tang,224,下,52,黃巢亂，僖宗幸奉天，敬瑄夜召監軍梁處厚，號慟奉表迎帝，繕治行宮。令孜亦倡西幸，敬瑄以兵三千護乘輿。冗從內苑小兒先至，敬瑄知素暴橫，遣邏士伺之。諸兒連臂歡咋行宮中，士捕系之，謼曰：「我事天子者！」敬瑄殺五十人，屍諸衢，由是道路不嘩。帝次綿州，敬瑄謁於道，進酒，帝三舉觴，進檢校左僕射、同中書門下平章事。時雲南叛，請遣使與和親，乃聽命。敬瑄奉行在百官諸吏無敢乏，帝欲命判度支，固讓，再加檢校司徒兼侍中，封梁國公。以弟敬珣為閬州刺史。討定邛州首望阡能、涪州叛校韓秀升，再進兼中書令，封潁川郡王，實封四百戶，賜一歲上輸錢及上都田宅邸磑各十區，鐵券恕十死。巢平，進潁川王，增實戶二百。車駕東，敬瑄供億豐餘，又進檢校太師。
Old_Book_of_Tang,3,,50,冬十月丙辰，入臨渝關，皇太子自定州迎謁。戊午，次漢武台，刻石以紀功德。十一月辛未，幸幽州。癸酉，大饗，還師。十二月戊申，幸並州。侍中、清苑男劉洎以罪賜死。是歲，薛延陀真珠毗伽可汗死。
Old_Book_of_Tang,9,,46,明年九月，郭子儀收復兩京。十月，肅宗遣中使啖廷瑤入蜀奉迎。丁卯，上皇發蜀郡。十一月丙申，次鳳翔郡。肅宗遣精騎三千至扶風迎衛。十二月丙午，肅宗具法駕至咸陽望賢驛迎奉。上皇禦宮之南樓，肅宗拜慶樓下，嗚咽流涕不自勝，為上皇徒步控轡，上皇撫背止之，即騎馬前導。丁未，至京師，文武百僚、京城士庶夾道歡呼，靡不流涕。即日禦大明宮之含元殿，見百僚，上皇親自撫問。人人感咽。時太廟為賊所焚，權移神主於大內長安殿，上皇謁廟請罪，遂幸興慶宮。三載二月，肅宗與群臣奉上皇尊號曰太上至道聖皇帝。乾元三年七月丁未，移幸西內之甘露殿。時閹宦李輔國離間肅宗，故移居西內。高力士、陳玄禮等遷謫，上皇浸不自懌。
Old_Book_of_Tang,12,,16,三月庚申朔，築汴州城。初，大曆中李正己有淄、青、齊、海、登、萊、沂、密、德、棣、曹、濮、徐、兗、鄆十五州之地，李寶臣有恆、定、易、趙、深、冀、滄七州之地，田承嗣有魏、博、相、衛、洺、貝、澶七州之地，梁崇義有襄、鄧、均、房、複、郢六州之地，各聚兵數萬。始因叛亂得位，雖朝廷寵待加恩，心猶疑貳，皆連衡盤結以自固。朝廷增一城，浚一池，便飛語有辭，而諸盜完城繕甲，略無寧日。至是田悅初稟命，劉文喜殄除，群凶震懼。又奏計者還，都無賜與，既歸，皆構怨言。先是汴州以城隘不容眾，請廣之。至是築城，正己、田悅移兵於境為備，故詔分汴、宋、滑為三節度，移京西防秋兵九萬二千人以鎮關東。又於郾城置溵州。辛巳，以汾州刺史王翃為振武軍使、東中二受降城鎮北綏銀麟勝等州留後。以萬年令崔漢衡為殿中少監，使吐蕃。
Old_Book_of_Tang,13,,38,十年春正月乙亥朔。乙酉，以虔王諒為朔方靈鹽豐節度大使，以朔方等道行軍司馬李欒為留後。壬辰，南詔異牟尋大破吐蕃於神川，使來獻捷。己亥，昭義節度使、檢校司空平章事李抱真請降官，乃授檢校左僕射。時抱真病，巫祝言宜降爵，故有是請。
Old_Book_of_Tang,18,上,55,制第六女封樂溫公主，第七女封長寧公主。中書奏：「伏見公主上表稱'妾某者'，伏以臣妾之義，取其賤稱；家人之禮，即宜區別。臣等商量，公主上表，請如長公主之例，並雲'某邑公主幾女上表'，郡、縣主亦望依此例稱謂。」從之。
Old_Book_of_Tang,19,下,5,乾符元年春正月辛酉朔。乙丑，左僕射、門下侍郎、平章事蕭仿兼右僕射。門下侍郎、吏部尚書、平章事王鐸檢校吏部尚書、同平章事，兼汴州刺史，充宣武軍節度、宋亳觀察等使。二月，葬懿宗於簡陵。
Old_Book_of_Tang,20,上,74,冬十月癸卯朔，以華州節度使韓建兼同州刺史、匡國軍節度使。硃全忠遣其將權徐州兵馬留後龐師古、兗州留後葛從周率兗、鄆、曹、濮、徐、宿、滑等兵士七萬渡淮討楊行密。制乙太中大夫、前禦史中丞裴贄為禮部尚書、知貢舉。幽州節度使劉仁恭大敗沙陀於安塞，李克用單騎僅免。
Old_Book_of_Tang,26,,57,京兆少尹韋武議曰：「凡三年一祫，五年一禘。祫則群廟大合，禘則各序其祧。謂主遷彌遠，祧室既修，當袷之歲，當以獻祖居於東向，而懿祖序其昭穆，以極所親。若行禘禮，則太祖複筵於西，以眾主列其左右。是則於太祖不為降屈，於獻祖無所厭卑。考禮酌情，謂當行此為勝。」
Old_Book_of_Tang,30,,406,至哉含柔德，萬物資以生。常順稱厚載，流謙通變盈。聖心事能察，層廟陳厥誠。黃祇儼如在，泰折俟鹹亨。
Old_Book_of_Tang,30,,506,龍池躍龍龍已飛，龍德先天天不違。池開天漢分黃道，龍向天門入紫微。邸第樓臺多氣色，君王鳧雁有光輝。為報寰中百川水，來朝上地莫東歸。
Old_Book_of_Tang,31,,69,肅肅清廟，赫赫玄猷。功高萬古，化奄十洲。中興丕業，上荷天休。祇奉先構，禮被懷柔。
Old_Book_of_Tang,31,,72,登歌稞鬯用《虔和》大呂均之無射羽：
Old_Book_of_Tang,31,,170,閟宮實實，清廟微微。降格無象，馨香有依。式昭纂慶，方融嗣徽。明禋是享，神保聿歸。
Old_Book_of_Tang,34,,56,大衍步月離術第四
Old_Book_of_Tang,34,,136,求月蝕用刻置月蝕之大分。五已下，因增三。十已下，因增四。十已上，因增五。其去交定分五百二十已下，又增半。二百六十已下，又增半。各為泛用刻率。
Old_Book_of_Tang,34,,151,求虧初複末置日月蝕泛用刻率，副之，以乘其日入轉損益率，如大衍通法而一。所得應朒者，依其損益；應朓者，損加益減其副，為定用刻數。半之，以減蝕甚辰刻，為虧初；以加蝕甚辰刻，為複末。其月蝕求入更籌者，置月蝕定用刻數，以其日每更差刻除，為更數；不盡，以每籌差刻除，為籌數。綜之為定用更籌。乃累計日入至蝕甚辰刻置之，以昏刻加日入辰刻減之，餘以更籌差刻除之。所得命以初更籌外，即蝕甚籌。半定用更籌減之，為虧初；以加之，為複末。按天竺僧俱摩羅所傳斷日蝕法，其蝕朔日度躔於郁車宮者，的蝕。諸斷不得其蝕，據日所在之宮，有火星在前三後一之宮並伏在日下，並不蝕。若五星總出，並水見，又水在陰曆，及三星已上同聚一宿，亦不蝕。凡星與日別宮或別宿則易斷，若同宿則難斷。更有諸斷，理多煩碎，略陳梗概，不復具詳者。其天竺所雲十二宮，則中國之十二次也。曰郁車宮者，即中國降婁之次也。十二次宿度，首尾具載「曆儀分野」卷中也。
Old_Book_of_Tang,34,,191,求定合置常合日先後定數，四而一，所得滿辰法為日，不滿為餘。乃以先減後加常合算及餘，即為冬至夜半後定合日算及餘也。
Old_Book_of_Tang,36,,14,南斗、牽牛，星紀之次也。醜初起鬥九度，一千四十二十分，秒二太。中鬥二十四度，一千一百分，秒八半。終女四度。其分野：自廬江、九江，負淮水之南，盡臨淮、廣陵，至於東海，廬、壽、和、濠、揚，皆屬星紀也。又逾南河，得漢丹陽、會稽、豫章郡，西濱彭蠡，南涉越州，盡蒼梧、南海。又逾嶺表，自韶、廣、封、梧、藤、羅、雷州，南及珠崖自北以東為星紀，其西皆屬鶉尾之次。古吳、越及東南百越之國，皆星紀分也。南斗在雲漢之下流，當淮、海之間，為吳分。牽牛去南河浸遠，故其分野自豫章東達會稽，南逾嶺徼，為越分。島夷蠻貊之人，聲教之所不洎，皆繫於狗國。李淳風刊定《隋志》，郡國頗為詳悉，所注郡邑多依用。其後州縣又隸管屬不同，但據山河以分耳。
Old_Book_of_Tang,38,,130,隴州上隋扶風郡之汧源縣。義寧二年，置隴東郡，領縣五。武德元年，改為隴州，以南由縣屬含州。四年，廢含州，複以南由來屬。天寶元年，改為汧陽郡。乾元元年，複為隴州。舊領縣五，戶四千五百七十一，口一萬八千六百三。天寶，戶二萬四千六百五十二，口十萬一百四十八。在京師西四百九十六裏，去東都一千三百二十五裏。
Old_Book_of_Tang,38,,353,宋州望隋之梁郡。武德四年，平王世充，置宋州，領宋城、寧陵、柘城、穀熟、下邑、碭山、虞城七縣。其年，以虞城屬東虞州。五年，廢東虞州，仍以虞城來屬。貞觀元年，廢杞州，以襄邑縣來屬，仍省柘城縣。十七年，以廢戴州之單父、楚丘來屬。永淳元年，又置柘城縣。天寶元年，改宋州為睢陽郡。乾元元年，複為宋州。舊領縣七，戶一萬一千三百三，口六萬一千七百二十。天寶領縣十，戶一十二萬四千二百六十八，口八十九萬七千四十一。去京師一千五百四十裏，至東都七百八十裏。
Old_Book_of_Tang,39,,5,河東隋縣。州理所。開元八年，分置河西縣。其年，罷中都，乃省，乾元三年，複置
Old_Book_of_Tang,39,,164,聊城漢縣。治郭下。武德四年，分置茌平縣。貞觀元年，省入聊城
Old_Book_of_Tang,40,,11,天長天寶元年，割江都、六合、高郵三縣地置千秋縣，天寶七載，改為天長。
Old_Book_of_Tang,40,,155,縉雲萬歲登封元年，分括蒼及婺州永康縣置
Old_Book_of_Tang,40,,268,衡州中隋衡山郡。武德四年，平蕭銑，置衡州，領臨蒸、湘潭、耒陽、新甯、重安、新城六縣。七年，省重安、新城二縣。貞觀元年，以廢南雲州之攸縣來屬。天寶元年，改為衡陽郡。乾元元年，複為衡州。舊領縣五，戶七千三百三十，口三萬四千四百八十一。天寶領縣六，戶三萬三千六百八十八，口十九萬九千二百二十八。在京師東南三千四百三裏，至東都二千七百六十裏。
Old_Book_of_Tang,40,,350,甯夷隋置。武德四年，屬夷州。貞觀元年，屬思州
Old_Book_of_Tang,40,,449,蒲昌貞觀十四年，於始昌故城置，縣東南有蒲類海，胡人呼為婆悉海
Old_Book_of_Tang,41,,408,荔浦漢縣，屬蒼梧郡。武德四年，置荔浦、建陵、隋化、崇仁、純義。五年，以隋化屬南恭州。貞觀元年，以建陵屬晏州。十三年，廢荔州，以荔浦、崇仁屬桂州，純義屬蒙州也
Old_Book_of_Tang,44,,22,尚食二人，正五品。司膳四人，正六品。典膳四人，正七品。掌膳四人，正八品。掌醖二人，正八品。女史四人，司醖二人，正七品。典醖二人，，正七品。女史二人。司藥二人，正六品。典藥二人，正七品。掌藥二人，正八品。女史四人。司饎二人，正六品。典饎二人，正七品。掌饎二人，正八品。女史四人。尚食之職，掌供膳羞品齊之數，總司膳、司醖、司藥、司饎四司之官屬。凡進食，先嘗之。司膳掌制烹煎和。司醖掌酒醴枌飲。司藥掌方藥。司饎掌給宮人廩餼飯食、薪炭。
Old_Book_of_Tang,44,,101,丞四人，從六品上。主簿二人，從七品上。錄事二人，從九品上。府十五人，史五十人，計史四人，亭長七人，掌固七人。丞掌判寺事。凡正、至大朝所貢方物，應陳於殿廷者，受而進之。
Old_Book_of_Tang,46,,19,又十卷京房章句。
Old_Book_of_Tang,46,,40,又十卷幹寶注。
Old_Book_of_Tang,51,,17,後則天頻見王、蕭二庶人披發瀝血，如死時狀。武后惡之，禱以巫祝，又移居蓬萊宮，復見，故多在東都。
Old_Book_of_Tang,52,,47,贊曰：坤德既軌，彤管有煒。韋、武喪邦，毒侔蛇虺。陰教斯僻，嬪風浸毀。賢哉長孫，母儀何偉。
Old_Book_of_Tang,59,,1,○屈突通子壽少子詮詮子仲翔
Old_Book_of_Tang,64,,28,魯王靈夔，高祖第十九子也。少有美譽，善音律，好學，工草隸，與同母兄韓王元嘉特相友愛。貞觀五年，封魏王。十年，改封燕王，賜實封八百戶，授幽州都督。十四年，改封魯王，授兗州都督。二十三年，加實封滿千戶。永徽六年，轉隆州刺史，後歷絳、滑、定等州刺史，太子太師。垂拱元年，授邢州刺史。四年，與兄元嘉子黃公譔結謀，欲起兵應接越王貞父子，事洩，配流振州，自縊而死。有二子：長子銑，封清河王。次子藹，封范陽王，歷右散騎常侍，為酷吏所陷。神龍初，追復靈夔官爵，仍令以禮改葬。封藹子道堅為嗣魯王。性嚴整，雖在閨門，造次必於莊敬。少年佐郡，聲實已彰。景龍四年，加銀青光祿大夫，歷果、隴、吉、冀、洺、汾、滄等七州刺史，國子祭酒。開元二十二年，兼檢校魏州刺史，未行，改汴州刺史、河南道採訪使。此州都會，水陸輻湊，實曰膏腴，道堅特以清毅聞。入為宗正卿，卒。子宇嗣，二十九年，封嗣魯王。至德元年，從幸巴蜀，為右金吾將軍。寶應元年，皇太子封為魯王，改宇嗣鄒王。道堅弟道邃，中興初，封戴國公。以恭默自守，修山東婚姻故事，頻任清列。天寶中為右丞，大理、宗正二卿，卒。
Old_Book_of_Tang,73,,2,姚思廉顏師古弟相時
Old_Book_of_Tang,85,,15,時初造蓬萊、上陽、合璧等宮，又征討四夷，廄馬有萬匹，倉庫漸虛。文瓘因進諫曰：「人力不可不惜，百姓不可不養，養之逸則富以康，使之勞則怨以叛。秦皇、漢武，廣事四夷，多造宮室，使士崩瓦解，戶口減半。臣聞製化於未亂，保邦於未危，人罔常懷，懷於有仁。陛下不製於未亂之前，安能救於既危之後？百姓不堪其弊，必構禍難，殷鑒不遠，近在隋朝。臣願稍安撫之，無使生怨。」上深納其言，於是節減廄馬數千匹，賜文瓘繒錦百段。
Old_Book_of_Tang,85,,21,有功嚐上疏論天官、秋官及朝堂三司理匭使愆失，其略曰：「陛下即位已來，海內職員一定，而天下選人漸多。掌選之曹用舍不平，補擬乖次，囑請公行，顏麵罔懼。遂使囂謗滿路，怨讟盈朝，浸以為常，殊無愧憚。又往屬唐朝季年，時多逆節，鞫訊結斷，刑獄至嚴。革命以來，載祀遽積，餘風未殄，用法猶深。今推鞫者猶行酷法，妄劾斷。臣即按驗，奏而劾之，獲其枉狀，請即付法斷罪，亦奪祿貶考，以慚其德。其三司受表及理匭申冤使，不速與奪，致令擁塞，有理不為申者，亦望準前彈奏，貶考奪祿。臣昔處法司，緣蒙擢用，臣無以上答至造，願以執法酬恩。無縱詭隨，不避強禦，猛噬鷙擊，是臣之分。如蒙允納，請降敕施行，庶不越旬時，亦可以除殘革弊，刑措不用，天下幸甚。」
Old_Book_of_Tang,89,,14,昔漢元納賈捐之之謀而罷珠崖郡，宣帝用魏相之策而棄車師之田，豈不欲慕尚虛名，蓋憚勞人力也。近貞觀年中，克平九姓，冊李思摩為可汗，使統諸部者，蓋以夷狄叛則伐之，降則撫之，得推亡固存之義，無遠戍勞人之役。此則近日之令典，經邊之故事。竊見阿史那斛瑟羅，陰山貴種，代雄沙漠，若委之四鎮，使統諸蕃，封為可汗，遣禦寇患，則國家有繼絕之美，荒外無轉輸之役。如臣所見，請捐四鎮以肥中國，罷安東以實遼西，省軍費於遠方，並甲兵於塞上，則恆、代之鎮重，而邊州之備實矣。況綏撫夷狄，蓋防其越逸，無侵侮之患則可矣。何必窮其窟穴，與螻蟻計校長短哉！
Old_Book_of_Tang,97,,35,疏奏不省。
Old_Book_of_Tang,102,,12,劉子玄，本名知幾，楚州刺史胤之族孫也。少與兄知柔俱以詞學知名，弱冠舉進士，授獲嘉主簿。證聖年，有制文武九品已上各言時政得失，知幾上表陳四事，詞甚切直。是時官爵僭濫而法網嚴密，士類競為趨進而多陷刑戮，知幾乃著《思慎賦》以刺時，且以見意。鳳閣侍郎蘇味道、李嶠見而嘆曰：「陸機《豪士》所不及也。」
Old_Book_of_Tang,113,,23,贊曰：奧矣晉卿，貪哉裴冕。遵慶父子，及之者鮮。
Old_Book_of_Tang,120,,35,史臣裴垍曰：汾陽事上誠藎，臨下寬厚，每降城下邑，所至之處，必得士心。前後遭罹幸臣程元振、魚朝恩譖毀百端，時方握強兵，或方臨戎敵，詔命征之，未嘗不即日應召，故讒謗不能行。代宗幸陜時，令以數十騎覘賊，及在涇陽，又陷於胡虜重圍之中，皆以身許國，未嘗以危亡易慮，亦遇天幸，竟免患難。田承嗣方跋扈魏州，傲狠無禮，子儀嘗遣使至，承嗣西望拜之，指其膝謂使者曰：「茲膝不屈於人若幹歲矣，今為公拜。」李靈曜據汴州，公私財賦一皆遏絕，獨子儀封幣經其境，莫敢留之，必持兵衛送。其為豺虎所服如此。麾下老將若李懷光輩數十人，皆王侯重貴，子儀頤指進退，如仆隸焉。幕府之盛，近代無比。始與李光弼齊名，雖威略不逮，而寬厚得人過之。歲入官俸二十四萬貫，私利不在焉。其宅在親仁裏，居其裏四分之一，中通永巷，家人三千，相出入者不知其居。前後賜良田美器，名園甲館，聲色珍玩，堆積羨溢，不可勝紀。代宗不名，呼為大臣。天下以其身為安危者殆二十年。校中書令考二十有四。權傾天下而朝不忌，功蓋一代而主不疑，侈窮人慾而君子不之罪。富貴壽考，繁衍安泰，哀榮終始，人道之盛，此無缺焉。唯以讒怒，誣奏判官戶部郎中張譚杖殺之，物議為薄。
Old_Book_of_Tang,123,,21,史臣曰：歷代操利柄為國計者，莫不損下益上，危人自安，變法以弄權，斂怨以構禍，皆有之矣。如劉晏通擁滯，任才能，富其國而不勞於民，儉於家而利於眾。或問曰：鄭子產吏不能欺，宓子賤吏不忍欺，西門豹吏不敢欺。三子者，古之賢人也，吏皆懷其欺而不能、不忍、不敢也。晏之吏，遠近自不欺者何也？答曰：蓋任其才而得其人也。晏歿，故吏二十餘年繼掌財賦，不其是哉！《史記貨殖》雲：「平糶齊物，關市不乏，治國之道也。」晏治天下，無甚貴甚賤之物，泛言治國者，其可及乎！舉真卿才，忠也，減王縉罪，正也，忠正之道，復出於人，嗚呼！本秀於林，風必摧之，常袞見忌於前，楊炎致冤於後，可為長嘆息矣！時譏有口者以利啖之，茍不塞讒口，何以持重權？即無以展其才，濟其國矣。是其術也，又何譏焉。第五琦促辦應卒，民不加賦，而國豐饒，亦庶幾矣。然鑄錢變法，物貴身危，其何陋哉！凡利國者，農商之外，不可為也。宏、滂爭權樹黨，皆非令人。紹之謹密幹事，巽之皦察精辨，亦足可稱。
Old_Book_of_Tang,128,,5,大歷元年，馬璘奏加開府儀同三司。軍中有能引二十四弓而犯盜者，璘欲免之，秀實曰：「將有私愛，則法令不一，雖韓、白復生，亦不能為理。」璘善其議，竟使殺之。璘決事有不合理者，必固爭之，得璘引過乃已。璘城涇州，秀實掌留後，歸還，加禦史中丞。璘既奉詔徙鎮涇州，其士眾嘗自四鎮、北庭赴難中原，僑居驟移，頗積勞怨。刀斧將王童之因人心動搖，導以為亂。或告其事，且曰：「候嚴，警鼓為約矣。」秀實乃召鼓人，陽怒失節，且戒之曰：「每更籌盡，必來報。」每白之，輒延數刻，四更畢而曙。既差互，童之亂不能作。明日，告者復曰：「今夜將焚草場，期救火者同作亂。」秀實使嚴加警備。夜半火發，乃使令於軍中曰：「救火者斬。」童之居外營，請入救火，不許。明日斬之，捕殺其黨凡十餘人以徇，曰：「敢後徙者族！」於是遷涇州。既至其理所，人煙夐絕，且無廩食。朝廷憂之，遂詔璘遙管鄭、潁二州，以贍涇原軍，俾秀實為留後，二州甚理。璘思其績用，又奏行軍司馬，兼都知兵馬使。
Old_Book_of_Tang,134,,5,大歷十年，河陽三城兵亂，逐鎮將常休明，以燧檢校左散騎常侍、禦史大夫、河陽三城使。十一年五月，汴州大將李靈耀反，因據州城，絕運路，以邀節制。代宗務姑息人，因授靈耀汴、宋等八州節度留後。靈耀不受命。乃潛結魏博；田承嗣乃遣兄子悅將兵援靈耀，破永平軍將劉洽。詔燧與淮西節度使李忠臣合軍討靈耀。忠臣懼賊，焚廬舍西走。燧勸其還兵，請為前鋒，擊破田悅，進逼汴州。忠臣行汴南，燧引軍行汴北，又敗靈耀將張清於西梁固。靈耀選銳兵八千，號為「餓狼軍」；燧獨引軍擊破之，進至浚儀。是時，河陽兵冠諸軍。承嗣又遣悅將兵二萬救靈耀，破永平軍將杜如江，略曹州，又敗李正己遊軍，擊走劉洽、長孫全緒等軍，乘勝去汴州一舍，方陣而進。忠臣會宋州、淮南、浙西兵，與戰不利，請救於燧，燧引四千人為奇兵擊破之，田悅匹馬遁去。靈耀知悅敗，明日以百騎夜走，汴州悉降，燧讓功於忠臣。忠臣素暴戾，燧不欲入汴城，乃引軍退舍於板橋。忠臣入城，果專其功，因會擊殺宋州刺史李僧惠。燧還河陽。
Old_Book_of_Tang,140,,16,初，辟嘗病，見諸問疾者來，皆以手據地，倒行入辟口，辟因礫裂食之；惟盧文若至，則如平常。故尤與文若厚，竟以同惡俱赤族，不其怪歟！
Old_Book_of_Tang,141,,48,自安、史之亂，兩河藩帥多阻命自固，父死子代；唯茂昭表請舉族還朝，隣藩累遣遊客間說，茂昭志意堅決，拜表求代者數四。上乃命左庶子任迪簡為其行軍司馬，乗驛赴之。以兩郡之簿書、管鑰、符印付迪簡，遣其妻季氏、男克讓克恭等先就路，將行，誡之曰：「吾使爾曹侍親出易者，庶後之子孫不為風俗所染，則吾無恨矣。」時五年冬也。行及晉州，拜檢校太尉、兼中書令，充河中晉絳慈隰等州節度觀察等使。十二月十二日，至京師。故事雙日不坐，是日特開延英殿對茂昭，五刻乃罷。又上表請遷祖考之骨墓於京兆。在朝兩月，未之鎮。六年二月，疽發於首，卒，時年五十。廢朝五日，冊贈太師，賻絹三千匹、布一千端、米粟三千石，喪事所須官給，詔京兆尹監護，謚曰獻武。
Old_Book_of_Tang,148,,3,其年秋，李吉甫出鎮淮南，遂以垍代為中書侍郎、同平章事。明年，加集賢院大學士、監修國史。垍奏：「集賢御書院，請準《六典》，登朝官五品已上為學士，六品已下為直學士；自非登朝官，不問品秩，並為校理；其餘名目一切勒停。史館請登朝官入館者，並為修撰；非登朝官，並為直史館。仍永為常式。」皆從之。
Old_Book_of_Tang,154,,2,廣德中，李季卿為江淮宣撫使，薦巢父，授左衛兵曹參軍。大歷初，澤潞節度使李抱玉奏為賓幕，累授監察禦史，轉殿中、檢校庫部員外郎，出授歸州刺史。建中初，涇原節度留後孟皞表巢父試秘書少監，兼禦史中丞、行軍司馬。尋拜汾州刺史，入為諫議大夫，出為潭州刺史、湖南觀察使。未行，會普王為荊襄副元帥，以巢父為元帥府行軍司馬，兼禦史大夫。
Old_Book_of_Tang,155,,39,遜登進士第，辟襄陽掌書記。復從事於湖南，主其留務，頗有聲績，累拜池、濠二州刺史。先是，濠州之都將楊騰，削刻士卒，州兵三千人謀殺騰。騰覺之，走揚州，家屬皆死。濠兵不自戢，因行攘剽。及遜至郡，余亂未殄。徐驅其間，為陳逆順利害之勢，眾皆釋甲請罪，因以寧息。觀察使旨限外征役，皆不從。入拜虞部郎中。
Old_Book_of_Tang,155,,57,放閨門之內，尤推孝睦，孤孀百口，家貧每不給贍，常苦俸薄。放因召對，懇求外任。其時偶以節制無闕，乃授以廉問。及鎮江西，惟用清潔為理，一方之人，至今思之。寶歷元年，卒於江西觀察使，廢朝一日。
Old_Book_of_Tang,157,,6,時西蕃入寇河中，元帥郭子儀統兵備之。乃征翃為河中少尹，充節度留後，領子儀之務。有悍將淩正者，橫暴擾軍政，約其徒夜噪斬關以逐翃。有告者，翃縮夜漏數刻，以差其期。賊驚而遁，卒誅正，軍城乂安。
Old_Book_of_Tang,161,,43,寶歷元年九月病卒，贈太尉。遺表請以其子從諫繼纘戎事。敬宗下大臣議。僕射李絳以澤潞內地，與三鎮事理不同，不可許。宰相李逢吉、中尉王守澄受其賂，曲為奏請。
Old_Book_of_Tang,166,,41,居易幼聰慧絕人，襟懷宏放。年十五六時，袖文一編，投著作郎吳人顧況。況能文，而性浮薄，後進文章無可意者。覽居易文，不覺迎門禮遇，曰：「吾謂斯文遂絕，復得吾子矣。」
Old_Book_of_Tang,167,,49,贊曰：趙、竇優柔，坐享公侯。蝮蛇野葛，逢吉之流。豈無令人？主輔謨猷。程、錫弼諧，於道難周。
Old_Book_of_Tang,171,,67,景儉弟景儒、景信、景仁，皆有藝學，知名於時。景信、景仁，皆登進士第。
Old_Book_of_Tang,172,,31,渙、渢俱登進士第。渙位至中書舍人。定子緘，緘子澄、湘。澄亦以進士登第，累辟使府。
Old_Book_of_Tang,175,,4,深王悰，本名察，憲宗第四子也。貞元二十一年，封彭城郡王。元和元年，進封深王，改今名。長子潭，河內郡王。次子淑，吳興郡王。
Old_Book_of_Tang,175,,76,硃玫者，邠州人也。少從邊，以功歷郡守。乾符末，領邠寧節制。中和中，收復京師，與太原李克用、東方達同制加使相。光啟元年冬，受詔招討河中，軍敗。以軍容使田令孜失策，時諸軍皆怒，乃徇人情，表請誅令孜。令孜與楊復恭挾帝西幸，玫又失策。乃虜嗣襄王襜，與蕭遘等同立為帝，大行封拜，以啖諸侯；而天下之人，歸者十五六焉。與李昌符始謀冊立，及後，玫自稱大丞相，吐握在己。昌符怒之。乃以表送款行在，復密結樞密使楊復恭，人心乃離。
Old_Book_of_Tang,176,,2,初，宗閔與牛僧孺同年登進士第，又與僧孺同年登制科。應制之歲，李吉甫為宰相當國，宗閔、僧孺對策，指切時政之失，言甚鯁直，無所迴避。考策官楊於陵、韋貫之、李益等又第其策為中等，又為不中第者註解牛、李策語，同為唱誹。又言翰林學士王涯甥皇甫湜中選，考核之際，不先上言。裴垍時為學士，居中覆視，無所異同。吉甫泣訴於上前，憲宗不獲已，罷王涯、裴垍學士。垍守戶部侍郎，涯守都官員外郎，吏部尚書楊於陵出為嶺南節度使，吏部員外郎韋貫之出為果州刺史。王涯再貶虢州司馬，貫之再貶巴州刺史；僧孺、宗閔亦久之不調，隨牒諸侯府。七年，吉甫卒，方入朝為監察禦史，累遷禮部員外郎。
Old_Book_of_Tang,176,,37,帝深獎其言。尋令奉使西北邊，犒賞戍卒，遷侍禦史，再轉禮部員外郎、史館修撰。長慶四年八月，改吏部員外郎。
Old_Book_of_Tang,176,,46,知溫累官至禮部郎中、知制誥，入為翰林學士、戶部侍郎，轉左丞。出為河南尹、陜虢觀察使。遷檢校兵部尚書、襄州刺史、山南東道節度使。
Old_Book_of_Tang,177,,55,肅生三子，儔、休、俅，皆登進士第。
Old_Book_of_Tang,179,,87,史臣曰：嗚呼！李氏之失馭也，孛沴之氣紛如，仁義之徒殆盡。狐鳴鴟嘯，瓦解土崩。帶河礪嶽之門，寂無琨、逖；奮挺揭竿之類，唯效敦、玄。手未舍於棘矜，心已萌於問鼎。加以囂浮士子，闒茸鯫儒。昧管、葛濟時之才，無王、謝扶顛之業，邀功射利，陷族喪邦。濬、緯養虎於前，胤、璨剝廬於後。逐徐、薛於瘴海，置綮、朴於巖廊。殿廷有哭制之夫，輔弼走破輿之黨。九疇既紊，百怪斯呈。木將朽而蠹蠍生，厲既篤而夔魖見。妖徒若此，亡國宜然。何必長星，更臨衰運？
Old_Book_of_Tang,184,,58,時關中寇亂初平，國用虛竭，諸軍不給。令孜請以安邑、解縣兩池榷鹽課利，全隸神策軍。詔下，河中王重榮抗章論列，言使名久例隸當道，省賦自有常規。令孜怒，用王處存為河中節度使，重榮不奉詔。令孜率禁兵討之。重榮引太原軍為援，戰於沙苑，禁軍大敗。京師復亂，僖宗出幸寶雞，又移幸山南，方鎮皆憾令孜生事。令孜懼，引前樞密楊復恭代己，從幸梁州，求為西川監軍。西川節度使陳敬瑄，即令孜之弟也。
Old_Book_of_Tang,185,上,66,權懷恩，雍州萬年人，周荊州刺史、千金郡公景宣玄孫也。其先自天水徙家焉。祖弘壽，大業末為臨汾郡司倉書佐。高祖鎮晉陽，引判留守事。以從義師之功，累轉秦王府長史，太宗遇之甚厚。又從平王世充，拜太僕卿。累封盧國公卒，謚曰恭。父知讓，襲爵，官至博州刺史。
Old_Book_of_Tang,189,下,44,郭山惲，蒲州河東人。少通《三禮》。景龍中，累遷國子司業。時中宗數引近臣及修文學士，與之宴集，嘗令各效伎藝，以為笑樂。工部尚書張錫為《談容娘舞》，將作大匠宗晉卿舞《渾脫》，左衛將軍張洽舞《黃麞》，左金吾衛將軍杜元琰誦《婆羅門咒〗》，給事中李行言唱《駕車西河》，中書舍人盧藏用效道士上章。山惲獨奏曰：「臣無所解，請誦古詩兩篇。」帝從之，於是誦《鹿鳴》、《蟋蟀》之詩。奏未畢，中書令李嶠以其詞有「好樂無荒」之語，頗涉規諷，怒為忤旨，遽止之。
Old_Book_of_Tang,191,,45,聖曆二年，熒惑入輿鬼，則天以問善思。善思對曰：「商姓大臣當之。」其年，文昌左相王及善卒。長安中，熒惑入月，鎮星犯天關。善思奏曰：「法有亂臣伏罪，且有臣下謀上之象。」歲余，張柬之、敬暉等起兵誅張易之、昌宗。其占驗皆此類也。
Old_Book_of_Tang,192,,39,承禎頗善篆隸書，玄宗令以三體寫《老子經》，因刊正文句，定著五千三百八十言為真本以奏上之。以承禎王屋所居為陽臺觀，上自題額，遣使送之。賜絹三百匹，以充藥餌之用。俄又令玉真公主及光祿卿韋縚至其所居，修金籙齋，復加以錫賫。
Old_Book_of_Tang,193,,9,絳州孝女衛氏，字無忌，夏縣人也。初，其父為鄉人衛長則所殺。無忌年六歲，母又改嫁，無兄弟。及長，常思復仇。無忌從伯常設宴為樂，長則時亦預坐，無忌以磚擊殺之。既而詣吏，稱父仇既報，請就刑戮。巡察大使、黃門侍郎褚遂良以聞，太宗嘉其孝烈，特令免罪，給傳乘徙於雍州，並給田宅，仍令州縣以禮嫁之。
Old_Book_of_Tang,194,下,25,賀魯與咥運欲投鼠耨設，至石國之蘇咄城傍，人馬饑乏，城主伊涅達幹詐將酒食出迎，賀魯信其言入城，遂被拘執。蕭嗣業既至石國，鼠耨設乃以賀魯屬之。賀魯謂嗣業曰：「我破亡虜耳！先帝厚我，而我背之，今日之敗，天怒我也。舊聞漢法，殺人皆於都市，至京殺我，請向昭陵，使得謝罪於先帝，是本願也。」高宗聞而湣之。及俘賀魯至京師，令獻於昭陵及太廟，詔特免死。分其種落置昆陵、濛池二都護府，其所役屬諸國，皆分置州府，西盡於波斯，並隸安西都護府。四年，賀魯卒。詔葬於頡利墓側，刻石以紀其事。
Old_Book_of_Tang,195,,35,貞元六年六月，回紇使移職伽達幹歸蕃，賜馬價絹三十萬匹。以鴻臚卿郭鋒兼禦史大夫，充冊回紇忠貞可汗使。是歲四月，忠貞可汗為其弟所殺而篡立。時回紇大將頡幹迦斯西擊吐蕃未回，其次相率國人縱殺纂者而立忠貞之子為可汗，年方十六七。及六月，頡幹迦斯西討回，將至牙帳，次相等懼其後有廢立，不欲漢使知之，留鋒數月而回。頡幹迦斯之至也，可汗等出迎郊野，陳郭鋒所送國信器幣，可汗與次將相等皆俯伏自說廢立之由，且請命曰：「惟大相生死之。」悉以所陳器幣贈頡幹迦斯以悅之。可汗又拜泣曰：「兒愚幼無知，今幸得立，惟仰食於阿爹。」可汗以子事之，頡幹迦斯以卑遜興感，乃相持號哭，遂執臣子之禮焉。盡以所陳器幣頒賜左右諸從行將士，己無所取，自是其國稍安，乃遣達比特勒梅錄將軍告忠貞可汗之哀於我，且請冊新君。使至，廢朝三日，仍令三品已上官就鴻臚寺吊其使。是歲，吐蕃陷北庭都護府。
Old_Book_of_Tang,200,下,24,十二月三日，僖宗夜自開遠門出，趨駱谷，諸王官屬相次奔命。觀軍容使田令孜、王若儔收合禁軍扈從。四日，賊至昭應，金吾大將軍張直方率在京兩班迎賊灞上。五日，賊陷京師。
