,book,juan,juansuffix,paraIdx,text
100844,New_Book_of_Tang,6,,28,九年二月辛未，徐州兵亂，逐其刺史梁乘。四月壬辰，大赦。十月壬申，信王瑝薨。乙亥，涼王璿薨。壬辰，降京師死罪，流以下原之。
25837,New_Book_of_Tang,7,,7,三年正月丙寅，硃滔、成德軍節度使張孝忠及李惟岳戰於束鹿，敗之。辛未，減常膳及太子諸王食物。複榷酤。癸未，李納陷海、密二州。閏月乙未，李惟岳將康日知以趙州降。甲辰，惟嶽伏誅，其將楊榮國以深州降。庚戌，馬燧及田悅戰於洹水，敗之。是月，悅將李再春以博州降，田昂以洺州降。二月戊午，李惟岳將楊政義以定州降。甲戌，給複易、定、深、趙、恆、冀六州三年，赦吏民為李惟嶽迫脅者。己卯，震通化門。四月戊午，李納將李士真以德、棣二州降。甲子，借商錢。甲戌，昭義軍節度副使盧玄卿為魏博、澶相招討使。戊寅，張鎰罷。壬午，殺殿中侍御史鄭詹。是月，硃滔反，陷德、棣二州。五月辛卯，朔方軍節度使李懷光討田悅。六月甲子，京師地震。恆冀觀察使王武俊反。辛巳，李懷光、馬燧、李芃、李抱真及硃滔、王武俊、田悅戰於連篋山，敗績。七月壬辰，殿中丞李雲端謀反，伏誅。癸巳，停借商錢令。八月癸醜，演州司馬李孟秋、峰州刺史皮岸反，伏誅。九月丁亥，初稅商錢、茶、漆、竹、木。十月丙辰，吏部侍郎關播為中書侍郎、同中書門下平章事。李希烈反。丙子，肅王詳薨。
25858,New_Book_of_Tang,7,,28,十九年二月己亥，安南將王季元逐其經略使裴泰，兵馬使趙均敗之。三月壬子，淮南節度使杜佑檢校司空、同中書門下平章事。七月己未，齊抗罷。自正月不雨至於是月。甲戌，雨。閏十月庚戌，鹽州將李庭俊反，伏誅。丁巳，崔損薨。十二月庚申，太常卿高郢為中書侍郎，吏部侍郎鄭珣瑜為門下侍郎：同中書門下平章事。
42962,New_Book_of_Tang,9,,25,廣明元年正月乙卯，改元。免嶺南、荊湖、河中、河東稅賦十之四。戊寅，荊南監軍楊複光、泰甯軍將段彥謨殺其守將宋浩，以常滋為節度留後。淮南將張潾及黃巢戰於大雲倉，敗之。二月丙戌，李國昌寇忻、代二州。戊戌，河東軍亂，殺其節度使康傳圭。壬子，鄭從讜罷為河東節度使、代北行營招討使。三月辛未，以旱避正殿，減膳。四月甲申，京師、東都、汝州雨雹，大風拔木。丁酉，太府卿李琢為蔚、朔招討都統。壬寅，張潾克饒州。五月，汝州防禦使諸葛爽為蔚、朔招討副使。泰甯軍將劉漢宏反。張潾及黃巢戰於信州，死之。六月，巢陷睦、婺、宣三州。江華賊蔡結陷道州。宿州賊魯景仁陷連州。七月，黃巢陷滁、和二州。辛酉，天平軍節度使曹全晸為東面副都統。辛未，劉漢宏降。李可舉及李國昌戰於藥兒嶺，敗之。八月辛卯，昭義軍亂，殺其節度使李鈞。癸卯，榮王忄責為司空。是月，忄責薨。九月，忠武軍將周岌殺其節度使薛能。牙將秦宗權自稱權知蔡州事。十月，黃巢陷申州。十一月，河中都虞候王重榮逐其節度使李都。黃巢陷汝州。壬戌，幸左神策軍閱武。護軍中尉田令孜為諸道兵馬都指揮制置招討使，忠武軍監軍楊複光副之。丁卯，東都留守劉允章叛附於黃巢。壬申，巢陷虢州。田令孜為汝、洛、晉、絳、同、華都統。十二月壬午，黃巢陷潼關。甲申，貶盧攜為太子賓客，分司東都。翰林學士承旨、尚書左丞王徽為戶部侍郎，翰林學士、戶部侍郎裴澈為工部侍郎：同中書門下平章事。行在咸陽。丙戌，左金吾衛大將軍張直方率武官叛附於黃巢。巢陷京師。辛卯，次鳳翔。丙申，河陽節度使諸葛爽叛附於黃巢。丁酉，次興元。庚子，廣德公主、豆盧琢、崔沆、尚書左僕射劉鄴、右僕射於琮、太子少師裴諗、禦史中丞趙濛、刑部侍郎李溥，京兆尹李湯死於黃巢。是歲，雨血於靖陵。
36206,New_Book_of_Tang,25,,38,夕見伏二百五十六日。
36207,New_Book_of_Tang,25,,39,晨平見，入冬至，依平。入小寒，日增所加六十六分。入立春，畢立夏，均加三日。小滿初日，加千九百六十四分。乃日損所加六十分。入夏至，依平。入小暑，日增所減六十分。入立秋，畢立冬，均減三日。小雪初日，減千九百六十四分。乃日損所減六十六分。
18913,New_Book_of_Tang,28,下,3,交終日二十七，餘六百四十五，秒千三百二十二。
105934,New_Book_of_Tang,29,,48,太陽每日蝕差：月在陰曆，自秋分後、春分前，皆以四百五十七為蝕差；入春分後，日損五分；入夏至初日，損不盡者七；乃自後日益五分。月在陽曆，自春分後、秋分前，亦以四百五十七為蝕差；入秋分後，日損五分，入冬至初日，損不盡者七；乃自後日益五分。各得朔日所入定數。
106037,New_Book_of_Tang,29,,151,終率四十一萬三千九百九十四，秒六十三。
94813,New_Book_of_Tang,30,上,68,前准日十二，餘三千七百五十四，秒千五百一十二。
169485,New_Book_of_Tang,34,,102,乾寧末，陝州有蛇鼠鬥於南門之內，蛇死而鼠亡去。
36404,New_Book_of_Tang,35,,86,光啟元年，河東有牛人言，其家殺而食之。二年，延州膚施有牛死複生。
36472,New_Book_of_Tang,35,,154,天寶十載六月乙亥，大同殿前鐘自鳴。占曰：「庶雄為亂。」
100396,New_Book_of_Tang,36,,18,久視元年十月，洛州水。
100646,New_Book_of_Tang,36,,268,中和三年三月，浙西天鳴，聲如轉磨。無雲而雨。
8751,New_Book_of_Tang,39,,21,新州。闕。領縣四：永興，礬山，龍門，懷安。
163134,New_Book_of_Tang,40,,20,右東道採訪使，治襄州。
163159,New_Book_of_Tang,40,,45,臨州狄道郡，下都督府。天寶三載析金城郡之狄道縣置。縣二：有臨洮軍，久視元年置，寶應元年沒吐蕃。狄道，下。長樂。下。本安樂，天寶後置，乾元後更名。
196447,New_Book_of_Tang,43,上,53,容州普寧郡，下都督府。本銅州，武德四年以合浦郡之北流、普寧置。貞觀八年更名。元和中徙治普寧。土貢：銀、丹沙、水銀。戶四千九百七十，口萬七千八十五。縣六：有經略軍。普寧，下。北流，下。武德四年析置豪石、宕昌、南流、陵城、新安五縣。貞觀十一年省新安，後又省豪石、宕昌。北三十裏有鬼門關，兩石相對，中闊三十步。陵城，下。渭龍，下。武德四年析普寧置。欣道，下。本寧人，隸藤州。貞觀二十三年更名，來屬。陸川。下。本隸東峨州，唐末來屬。
27491,New_Book_of_Tang,47,,28,修撰四人，掌修國史。貞觀三年，置史館於門下省，以他官兼領，或卑位有才者亦以直館稱，以宰相涖脩撰；又於中書省置秘書內省，脩五代史。開元二十年，李林甫以宰相監脩國史，建議以為中書切密之地，史官記事隸門下省，疏遠。於是諫議大夫、史館脩撰尹愔奏徙於中書省。天寶後，他官兼史職者曰史館脩撰，初入為直館。元和六年，宰相裴垍建議：登朝官領史職者為修撰，以官高一人判館事；未登朝官皆為直館。大中八年，廢史館直館二員，增脩撰四人，分掌四季。有令史二人，楷書十二人，寫國史楷書十八人，楷書手二十五人，典書二人，亭長二人，掌固四人，熟紙匠六人。
27542,New_Book_of_Tang,47,,79,令二人，從五品下；丞二人，從七品下。掌東宮閤內及宮人糧稟。坊事五人，從八品下。初，內坊隸東宮。開元二十七年，隸內侍省，為局，改典內曰令，置丞。坊事及導客舍人六人，掌序導賓客；閤帥六人，掌帥閽人、內給使以供其事；內閽人八人，掌承諸門出入管鑰，內繖扇、燈燭；內廄尉二人，掌車乘。有錄事一人，令史三人，書令史五人，典事二人，駕士三十人，亭長、掌固各一人。
24112,New_Book_of_Tang,50,,7,凡民年二十為兵，六十而免。其能騎而射者為越騎，其餘為步兵、武騎、排手、步射。
24123,New_Book_of_Tang,50,,18,故兵之始重於外也，土地、民賦非天子有；既其盛也，號令、征代非其有；又其甚也，至無尺土，而不能庇其妻子宗族，遂以亡滅。語曰：「兵猶火也，弗戢將自焚。」夫惡危亂而欲安全者，庸君常主之能知，至於措置之失，則所謂困天下以養亂也。唐之置兵，既外柄以授人，而末大本小，方區區自為捍衛之計，可不哀哉！
24132,New_Book_of_Tang,50,,27,十二年，以監句當左神策軍、左監門衛大將軍、知內侍省事竇文場為左神策軍護軍中尉，監句當右神策軍、右監門衛將軍、知內侍省事霍仙鳴為右神策軍護軍中尉，監右神威軍使、內侍兼內謁者臨張尚進為右神威軍中護軍，監左神威軍使、內侍兼內謁者監焦希望為左神威軍中護軍。護軍中尉、中護軍皆古官，帝既以禁衛假宦官，又以此寵之。十四年，又詔左右神策置統軍，以崇親衛，如六軍。時邊兵衣饟多不贍，而戍卒屯防，藥茗蔬醬之給最厚。諸將務為詭辭，請遙隸神策軍，稟賜遂贏舊三倍，繇是塞上往往稱神策行營，皆內統於中人矣，其軍乃至十五萬。
127956,New_Book_of_Tang,58,,130,又一百一十三卷
81324,New_Book_of_Tang,59,,1379,楊昇畫《望賢宮圖》
113274,New_Book_of_Tang,61,,20,十一月辛卯，矩罷判黃門侍郎。
113333,New_Book_of_Tang,61,,79,己丑，特進蕭瑀為太子太保，兵部尚書李世勣為特進、太子詹事，並同中書門下三品。
113429,New_Book_of_Tang,61,,175,十二月癸酉，勣為遼東道行軍大總管。
184626,New_Book_of_Tang,62,,55,七月庚子，林甫為兵部尚書。
184648,New_Book_of_Tang,62,,77,庚申，御史大夫判度支事、劍南節度使楊國忠為右相兼文部尚書。
184703,New_Book_of_Tang,62,,132,九月辛亥，子儀為太尉，抱玉為司徒。甲寅，子儀讓，罷之。
184834,New_Book_of_Tang,62,,263,戊辰，尚書右丞韋貫之同中書門下平章事。
53230,New_Book_of_Tang,63,,142,八月，禮部尚書、諸道鹽鐵轉運使裴休本官同中書門下平章事，使如故。
53425,New_Book_of_Tang,63,,337,七月乙巳，胤檢校禮部尚書、同平章事、武安軍節度使。偓為中書侍郎。
183032,New_Book_of_Tang,78,,34,弟孝斌為原州都督府長史。生子思訓，為江都令。武後多殺宗室，思訓棄官去。中宗復位，以耆舊擢宗正卿，封隴西郡公，歷益州都督府長史。開元初，進彭國公，加戶滿四百，進右武衛大將軍。卒，贈秦州都督，陪葬橋陵。思訓善畫，世所謂「李將軍山水」者。弟思誨，為揚州參軍事。子林甫，自有傳。
41367,New_Book_of_Tang,80,,1,太宗十四子：文德皇后生承乾，又生第四子泰、高宗皇帝，後宮生寬，楊妃生恪，又生第六子愔，陰妃生祐，王氏生惲，燕妃生貞，又生第十一子囂，韋妃生慎，後宮生簡，楊妃生福，楊氏生明。
70893,New_Book_of_Tang,82,,131,靖懷太子渼，會昌六年始王雍，與夔、慶二王同封。大中六年薨，有詔追冊。
192539,New_Book_of_Tang,87,,32,貞觀二年，旻、蘭表可取狀，詔柴紹、薛萬均並力，令旻以勁卒直據朔方東城。頡利來援，會大雪，羊馬死，紹逆戰，破之，進屯城下。其從父弟洛仁斬師都降，擢洛仁為右驍衛將軍、朔方郡公。自起至滅十二年。以其地為夏州。始師都據郡時，劉季真、郭子和者亦俱起，子和自有傳。
170090,New_Book_of_Tang,89,,9,竇建德營板渚，王命李勣等為伏，親挾弓，令敬德執槊，略其壘，大呼致師。建德兵出，乃稍引卻，殺數十人，眾益進。伏發，大破之。時世充兄子琬使於建德，乘隋帝廄馬，鎧甲華整，出入軍中以誇眾。王望見，問「誰可取者？」敬德請與高甑生、梁建方三騎馳往，禽琬，引其馬以歸，賊不敢動。從討劉黑闥，賊以奇兵襲李勣，王勒兵掩其後，俄而賊眾四面合，敬德率壯士馳入賊，王乘陣亂乃得出。又破徐圓朗。以功授王府左二副護軍。
21519,New_Book_of_Tang,93,,1,李靖，字藥師，京兆三原人。姿貌魁秀，通書史。嘗謂所親曰：「丈夫遭遇，要當以功名取富貴，何至作章句儒！」其舅韓擒虎每與論兵，輒歎曰：「可與語孫、吳者，非斯人尚誰哉！」仕隋為殿內直長，吏部尚書牛弘見之曰：「王佐才也！」左僕射楊素拊其床謂曰：「卿終當坐此！」
21525,New_Book_of_Tang,93,,7,八年，突厥寇太原，為行軍總管，以江淮兵萬人屯太谷。時諸將多敗，獨靖以完軍歸。俄權檢校安州大都督。太宗踐阼，授刑部尚書，錄功，賜實封四百戶，兼檢校中書令。突厥部種離畔，帝方圖進取，以兵部尚書為定襄道行軍總管，率勁騎三千繇馬邑趨惡陽嶺。頡利可汗大驚，曰：「兵不傾國來，靖敢提孤軍至此？」於是帳部數恐。靖縱諜者離其腹心，夜襲定襄，破之，可汗脫身遁磧口。進封代國公。帝曰：「李陵以步卒五千絕漠，然卒降匈奴，其功尚得書竹帛。靖以騎三千，蹀血虜庭，遂取定襄，古未有輩，足澡吾渭水之恥矣！」
161580,New_Book_of_Tang,97,,25,它日，宴群臣，帝曰：「貞觀以前，從我定天下，間關草昧，玄齡功也。貞觀之後，納忠諫，正朕違，為國家長利，徵而已。雖古名臣，亦何以加！」親解佩刀，以賜二人。帝嘗問群臣：「徵與諸葛亮孰賢？」岑文本曰：「亮才兼將相，非徵可比。」帝曰：「徵蹈履仁義，以弼朕躬，欲致之堯、舜，雖亮無以抗。時上封者眾，或不切事，帝厭之，欲加譙黜，徵曰：「古者立謗木，欲聞己過。封事，其謗木之遺乎！陛下思聞得失，當恣其所陳。言而是乎，為朝廷之益；非乎，無損於政。」帝悅，皆勞遣之。
172779,New_Book_of_Tang,115,,19,景暉，官魏州司功參軍，貪暴為虐，民苦之，因共毀其父生祠，不復奉。至元和中，田弘正鎮魏博，始奏葺之，血食不絕。族孫兼謨。
24611,New_Book_of_Tang,125,,36,帝自東都將還京，因幸並州。說見帝曰：「太原王業所基，陛下巡幸，振耀威武，以申永思。繇河東入京師，有漢武脽上祠，此禮廢闊，歷代莫舉，願為三農祈谷，誠四海之福。」帝納其言，過祠後土乃還。進中書令。
199528,New_Book_of_Tang,127,,4,突厥九姓新內屬，雜處太原北，嘉貞請置天兵軍綏護其眾，即以為天兵使。明年入朝，或告其反，按無狀，帝令坐告者。嘉貞辭曰：「國之重兵利器皆在邊，今告者一不當即罪之，臣恐塞言路，且為未來之患。昔天子聽政於上，瞍賦，蒙誦，百工諫，庶人謗，今將坐之，則後無繇聞天下事。」遂得減死。天子以為忠，且許以相。嘉貞因曰：「昔馬周起徒步，謁人主，血氣方壯，太宗用之，能盡其才，甫五十而沒。向使用少晚，則無及已。陛下不以臣不肖，必用之，要及其時，後衰無能為也。且百年壽孰為至者？臣常恐先朝露死溝壑，誠得效萬一，無負陛下足矣！」帝曰：「第往，行召卿。」
96365,New_Book_of_Tang,133,,1,◎二郭兩王張牛
22642,New_Book_of_Tang,138,,15,大曆二年，來朝。久之，加山南西道副元帥兼節度使，屯鷫厔。抱玉兼三節度、三副元帥，位望隆赫。乃上言：「隴坻達扶、文，綿地二千里，虜孔道不一，梁、岷重則關輔輕。願擇能臣，帥西道當一面，臣得專事關、隴。」帝多其讓，許之。抱玉在鎮十餘年，雖無破虜功，而禁暴安人，為將臣之良。卒，年七十四，贈太保，諡曰昭武。
13849,New_Book_of_Tang,141,,8,少遊四為京兆，雖無赫赫名，然善任人，緣飾規檢，有足稱者。
189906,New_Book_of_Tang,143,,16,久之，拜道州刺史。初，西原蠻掠居人數萬去，遺戶裁四千，諸使調發符牒二百函，結以人困甚，不忍加賦，即上言：「臣州為賊焚破，糧儲、屋宅、男女、牛馬幾盡。今百姓十不一在，耄孺騷離，未有所安。嶺南諸州，寇盜不盡，得守捉候望四十餘屯，一有不靖，湖南且亂。請免百姓所負租稅及租庸使和市雜物十三萬緡。」帝許之。明年，租庸使索上供十萬緡，結又奏：「歲正租庸外，所率宜以時增減。」詔可。結為民營舍給田，免徭役，流亡歸者萬餘。進授容管經略使，身諭蠻豪，綏定八州。會母喪，人皆詣節度府請留，加左金吾衛將軍。民樂其教，至立石頌德。罷還京師，卒，年五十，贈禮部侍郎。
56301,New_Book_of_Tang,148,,66,王智興討李同捷未克，而烏重胤卒，謂寰可共立功，請諸朝，乃授橫海節度使。師所過暴鈔，至屯，按軍不進，遂身入朝，盛陳賊勢，請濟師，欲大調發。群臣議寰兵太重，且盜滄、景，未決而棣州平。寰內愧不自安，願留京師，遂罷保義軍、忻州營，更授夏綏宥節度使，卒。
85750,New_Book_of_Tang,150,,9,元載死，拜門下侍郎、同中書門下平章事，弘文、崇文館大學士，與楊綰同執政。綰長厚通可，而袞苛細，以清儉自賢。帝內重綰而顓任之，禮遇信愛，袞弗及也，每所恨忌。會綰卒，袞始當國。
169080,New_Book_of_Tang,158,,6,九年，天子城鹽州，策虜且來橈襲，詔臯出師牽維之。乃命大將董勔、張芬分出西山、靈關，破峨和、通鶴、定廉城，逾的博嶺，遂圍維州，搏棲雞，攻下羊溪等三城，取劍山屯焚之。南道元帥論莽熱來援，與戰，破其軍，進收白岸，乃城鹽州。詔臯休士。以功為檢校尚書右僕射、扶風縣伯。
114396,New_Book_of_Tang,163,,30,弟酆、郾、郇、鄯、鄲。
27965,New_Book_of_Tang,165,,48,德宗自興元還，置六軍統軍視六尚書，以處功臣，除制用白麻付外。又廢宣武軍，益左右神策，以監軍為中尉。竇文場恃功，陰諷宰相進擬如統軍比。絪當作制，奏言：「天子封建，或用宰相，以白麻署制，付中書、門下。今以命中尉，不識陛下特以寵文場邪？遂著為令也？」帝悟，謂文場曰：「武德、貞觀時，中人止內侍，諸衛將軍同正賜緋者無幾。自魚朝恩以來，無復舊制。朕今用爾不謂無私，若麻制宣告，天下謂爾脅我為之。」文場叩頭謝。更命中書作詔，並罷統軍用麻矣。明日，帝見絪曰：「宰相不能拒中人，得卿言乃悟。」
163457,New_Book_of_Tang,169,,4,皇太子總軍國事，擢黃裳門下侍郎、同中書門下平章事。於是，夏綏銀節度使韓全義憸佞無功，因其來朝，白罷之。俄而劉辟叛，議者以辟恃險，討之或生事，唯黃裳固勸不赦，因奏罷中人監軍，而專委高崇文。凡兵進退，黃裳自中指授，無不切於機。崇文素憚劉澭，黃裳使人謂曰：「公不奮命者，當以澭代。」崇文懼，一死力縛賊以獻。蜀平，群臣賀，憲宗目黃裳曰：「時卿之功。」
50769,New_Book_of_Tang,170,,45,貞元三年入朝，詔以宣武兵八千北出五原。士卒有逗留沮事者，斬三百人乃行，舉軍慴伏。尋授京西行營節度使。歲餘，改四鎮、北庭行營兼涇原節度。七年，城平涼，開地二百裏，扼彈箏峽。又西築保定，扞青石嶺，凡七城二堡，旬日就。以功檢校尚書右僕射，累封南川郡王。十四年，歸化堡軍亂，逐大將張國誠，詔昌經略。昌入堡，誅數百人，復使國誠統之。昌在邊凡十五年，身率士墾田，三年而軍有羨食，兵械銳新，邊障妥寧。及感疾，詔赴京師。未行，卒，年六十五，贈司空。
32757,New_Book_of_Tang,179,,23,王涯，字廣津，其先本太原人，魏廣陽侯冏之裔。祖祚，武後時諫罷萬象神宮知名；開元時，以大理司直馳傳決獄，所至仁平。父晃，歷左補闕、溫州刺史。
130791,New_Book_of_Tang,186,,49,王建攻成都，田令孜以晟故將，與連和，假威戎軍節度使，守彭州。晟擊建，無功引還。且畏建圖己，乃約山南西道節度使楊守亮兄弟合謀拒建，掠新繁，焚漢州，又攻東川顧彥暉，為建兵所逐。建使王宗裕率騎五萬圍晟，食四郊麥，掠民資產。晟假子實以騎八千降於建，建以奇兵襲楊守厚等，皆亡去。晟開門決戰，大敗，遂約降。建饋十羊，晟曰：「以我為機上肉乎？」不出。建築甬道屬陴以入，斬晟首。
3193,New_Book_of_Tang,190,,9,宗權餘黨常厚攻夔州。是時，西川節度使王建遣將屯忠州，與夔州刺史毛湘相唇齒，厚屯白帝。汭率存乘二軍之間攻之，二軍使人誶辱汭，韓楚言尤劇，汭恥之曰：「有如禽賊，當支解以逞！」會存夜斬營襲厚，破之，厚奔萬州，為刺史張造所拒，走綿州。存入夔州。楚言妻李語夫曰：「君常辱軍，且支解，不如前死。」楚言不決。李礪刀席下，方共食，復語之，夫曰：「未可知。」李取刀斷其首，並殺三子，乃自剄。汭畏其烈，禮葬之，刻石表曰烈女。即使司馬劉昌美守夔，率存溯江略雲安，建將皆奔。存按兵渝州，盡下瀕江州縣。
110672,New_Book_of_Tang,191,,43,安祿山反，玄宗遣封常清募兵東京，憕與留臺禦史中丞盧弈、河南尹達奚珣繕城壘，綏勵士卒，將遏賊西鋒。帝聞，擢禮部尚書。祿山度河，號令嚴密，候詗不能知。已陷陳留、滎陽，殺張介然、崔詖，不數日，薄城下。常清兵皆白徒，戰不勝，輒北。憕收殘士數百，裒斷弦折矢堅守，人不堪鬥。憕約弈：「吾曹荷國重寄，雖力不敵，當死官。」部校皆夜縋去，憕坐留守府，弈守臺。城陷，祿山鼓而入，殺數千人，矢著闕門，執憕、弈及官屬蔣清，害之。有詔贈司徒，謚曰忠懿。河、洛平，再贈太尉，拜一子五品官。
42400,New_Book_of_Tang,192,,11,循有大略，禮部尚書蘇頲嘗謂今頗、牧，及為益州，表署列將。敗吐蕃於西山，三遷靜塞軍營田使。張守珪北伐，次灤河，屬凍泮，欲濟無梁。循揣廣狹為橋以濟，破虜而還，以功擢遊擊將軍、榆關守捉使。地南負海，北屬長城，林埌岑翳，寇所蔽伏。循調土斬木開道，賊遁去。範陽節度使李適之薦為安東副大都護。安祿山兼平盧節度，表為副，遷博陵太守。祿山欲擊奚、契丹，復奏循光祿卿自副，使知留後。九姓叛，祿山兼節度河東，而循亦兼雁門副之。母亡將葬，宅有枯桑，一夕再生，芝出北庸，人以為瑞。玄宗以循有功，詔贈其父常山太守。
42401,New_Book_of_Tang,192,,12,祿山反，使循守幽州，故杲卿招之，以傾賊巢穴，循許可。為向潤客等發其謀，賊縊之。建中二年，贈太尉，謚曰忠。
132227,New_Book_of_Tang,198,,33,隋大業初，舉明經高第，授河內郡博士。煬帝召天下儒官集東都，詔國子秘書學士與論議，穎達為冠，又年最少，老師宿儒恥出其下，陰遣客刺之，匿楊玄感家得免。補太學助教。隋亂，避地虎牢。
132271,New_Book_of_Tang,198,,77,房玄齡嘗稱播：「陳壽之流乎！」玄齡患顏師古註《漢書》文繁，令掇其要為四十篇。是時《漢書》學大興，其章章者若劉伯莊、秦景通兄弟、劉訥言，皆名家。
41324,New_Book_of_Tang,207,,16,王仲升者，初為淮西節度使，與襄州張維瑾部將戰申州，被執。賊平，元振薦為右羽林大將軍兼禦史大夫。將軍兼大夫由仲升始。裴冕與元振忤，乃掎韓穎等罪貶施州。來瑱守襄、漢有功，元振嘗諉屬，不應，因仲升共誣殺瑱。同華節度使李懷讓被構，憂甚自殺。素惡李光弼，數媒蠍以疑之。瑱等上將，冕、光弼元勛，既誅斥，或不自省，方帥繇是攜解。
41328,New_Book_of_Tang,207,,20,朝恩資小人，恃功岸忽無所憚。仆固瑒攻絳州，使姚良據溫，誘回紇陷河陽。朝恩遣李忠誠討瑒，以霍文場監之；王景岑討良，王希遷監之。敗瑒於萬泉，生擒良。高暉等引吐蕃入寇，遣劉德信討斬之。故朝恩因麾下數克獲，竊以自高。是時郭子儀有定天下功，居人臣第一，心冒之，乘相州敗，鬼為詆譖，肅宗不內其語，然猶罷子信兵，留京師。代宗立，與程元振一口加毀，帝未及寤，子儀憂甚。俄而吐蕃陷京師，卒用其力，王室再安。故朝恩內慚，乃勸帝徙洛陽，欲遠戎狄。百僚在廷，朝恩從十餘人持兵出，曰：「虜數犯都甸，欲幸洛，雲何？」宰相未對，有近臣折曰：「敕使反耶？今屯兵足以捍寇，何遽脅天子棄宗廟為？」朝恩色沮，而子儀亦謂不可，乃止。
178462,New_Book_of_Tang,210,,51,進累檢校太師，守侍中，徙臨清郡王。光化元年死，年六十三，贈太師，追封北平王，謚曰莊肅。子紹威襲。
152922,New_Book_of_Tang,214,,61,贊曰：《傳》稱：「作《易》者其知盜乎！」然則盜之情，非聖人不能知。唐中衰，奸雄圜睨而奮，舉魏、趙、燕之地，莽為盜區，挐叛百年，夷狄其人，而不能復。昏上庸佐，惟不知盜故也。引妖就暝，以奪厥明，寧蕭俯、崔植等謂耶！
84543,New_Book_of_Tang,215,上,10,凡突厥、吐蕃、回鶻以盛衰先後為次；東夷、西域又次之，跡用兵之輕重也；終之以南蠻，記唐所繇亡雲。
49830,New_Book_of_Tang,216,下,16,十二年，寇慶州及華池，殺略吏人。是歲，尚結贊死。明年，贊普死，其子足之煎立。邢君牙築永信城於隴州以備虜，虜使者農桑昔來請脩好，朝廷以其無信，不受。韋臯取新城，虜治劍山、馬嶺，進寇臺登，巂州刺史曹高仕擊卻之，禽籠官，斬級三百，獲馬、糧、械數千。
124095,New_Book_of_Tang,221,下,4,高宗永徽時，以其地為康居都督府，即授其王拂呼縵為都督。萬歲通天中，以大首領篤娑缽提為王。死，子泥涅師師立。死，國人立突昏為王。開元初，貢鎖子鎧、水精杯、碼瓶、駝鳥卵及越諾、侏儒、胡旋女子。其王烏勒伽與大食亟戰不勝，來乞師，天子不許。久之，請封其子咄曷為曹王，默啜為米王，詔許。烏勒伽死，遣使立咄曷，封欽化王，以其母可敦為郡夫人。
158213,New_Book_of_Tang,223,下,19,柳璨字炤之，公綽族孫也。為人鄙野，其家不以諸柳齒。少孤貧，好學，晝採薪給費，夜然葉照書，強記，多所通涉。譏訶劉子玄《史通》，著《析微》，時或稱之。顏蕘判史館，引為直學士，由是益知名。遷左拾遺。昭宗好文，待李磎最厚，磎死，內常求似磎者。或薦璨才高，試文，帝稱善，擢翰林學士。
136672,New_Book_of_Tang,224,下,32,師鐸壁揚子，發民廬舍治攻具。用之大索居人馬及丁壯，驍將以長刀擁脅乘城，晝夜不得息。又疑為間，數易區處，家有饁餉，皆相失，至饑死者相枕藉。駢召大將古鍔賫師鐸母書及其子出諭，師鐸遣子還曰：「不敢負恩，朝斬兇人，夕還屯，願以妻子為質。」駢恐用之屠其家，乃收置署中。會秦彥遣秦稠率兵與師鐸合，攻益急，守陴者夜焚南柵以應於外，師鐸入，守將張全乃戰死，用之距三橋，殺傷相當。駢從子傑率牙兵將執用之以畀師鐸，左鏌邪兵復斷其後，用之懼，乃出奔。
184519,New_Book_of_Tang,225,上,37,有商胡康廉者，天寶中為安南都護，附楊國忠，官將軍。上元中，出家貲佐山南驛稟，肅宗喜其濟，許之，累試鴻臚卿。婿在賊中，有告其畔，坐誅。事連莊，系獄，貶難江尉。京兆尹劉晏發吏防其家，莊恨之。俄詔釋罪，莊入見代宗，誣晏常矜功怨上，漏禁中事，晏遂貶雲。
60346,Old_Book_of_Tang,3,,50,冬十月丙辰，入臨渝關，皇太子自定州迎謁。戊午，次漢武台，刻石以紀功德。十一月辛未，幸幽州。癸酉，大饗，還師。十二月戊申，幸並州。侍中、清苑男劉洎以罪賜死。是歲，薛延陀真珠毗伽可汗死。
15315,Old_Book_of_Tang,6,,17,二年春一月，親享明堂。癸亥，殺皇嗣妃劉氏、竇氏。臘月，改封皇孫成器為壽春郡王，恆王成義為衡陽郡王，隆基為臨淄郡王，衛王隆範為巴陵郡王，隆業為彭城郡王。春二月，尚方監裴匪躬坐潛謁皇嗣，腰斬於都市。秋九月，上加金輪聖神皇帝號，大赦天下，大酺七日。辛丑，司賓卿豆盧欽望為內史，文昌右丞韋巨源同鳳閣鸞台平章事，秋官侍郎陸元方為鸞台侍郎、同鳳閣鸞台平章事。
26461,Old_Book_of_Tang,7,,38,三年春正月辛未朔，親謁太廟。癸酉，上始釋慘服，禦正殿受朝賀。甲戌，並、汾、絳三州地震，壞人廬舍。辛巳，南郊。戊子，躬耕籍田。己丑，大赦天下，改元為太極。內外官四品已下加一階，三品已上加爵一級。孔宣父祠廟，本州取側近三十戶以供灑掃。天下大酺五日，特賜老人九十已上緋衫牙笏，八十已上綠衫木笏。乙未，戶部尚書岑羲、左台御史大夫竇懷貞並同中書門下三品。二月丁酉，秘書增少監一員，光祿、大理、鴻臚、太府、衛尉、宗正各增置少卿一員，少府監、將作監增置少監一員，國子監增置司業一員，左右台各增置中丞一員。雍洛二州、並益荊揚四大都督府各增置司馬一員，仍分為左右司馬。丁亥，皇太子釋奠於國學。追贈顏回為太子太師，曾參為太子太保。每年春秋釋奠，以四科弟子、曾參從祀，列於二十二賢之上。辛酉，廢右禦史台官員。己巳，頒新格式於天下。
184359,Old_Book_of_Tang,9,,3,夏四月庚戌，陳、許、豫、壽四州開稻田。辛酉，監察禦史周子諒上書忤旨，Ξ之殿庭，朝堂決杖死之。甲子，尚書右丞相張九齡以曾薦引子諒，左授荊州長史。乙丑，皇太子瑛、鄂王瑤、光王琚並廢為庶人。太子妃兄駙馬都尉薛鏽長流瀼州，至藍田驛賜死。
75657,Old_Book_of_Tang,12,,30,四年春正月戊寅朔。丁亥，鳳翔節度使張鎰與吐蕃宰相尚結贊同盟於清水。庚寅，李希烈陷汝州，執州將李元平而去，東都震駭。甲午，遣顏真卿宣慰李希烈軍。戊戌，以龍武大將軍哥舒曜為東都畿汝節度使，率鳳翔、邠甯、涇原等軍，東討希烈。丙午，福建觀察使常袞卒。二月戊申，於河陽三城置河陽軍節度。乙卯，哥舒曜收汝州。丁醜，以工部侍郎蔣鎮充禮儀使。
103107,Old_Book_of_Tang,13,,57,冬十月壬戌，詔以京畿旱，放租稅。甲戌，諫議大夫崔損、給事中趙宗儒並同中書門下平章事，俱賜金紫。以少府監崔穆為晉州刺史、晉慈隰觀察使。
89478,Old_Book_of_Tang,14,,42,秋七月乙巳朔，禦制《前代君臣事蹟》十四篇，書於六扇屏風。是月，出書屏以示宰臣，李籓等表謝之。丁未，渭南暴水，壞廬舍二百餘戶，溺死六百人，命府司賑給。乙卯，右羽林統軍高固卒。壬戌，禦史中丞李夷簡彈京兆尹楊憑前為江西觀察使時贓罪，貶憑臨賀尉。戊辰，以尚書右丞許孟容為京兆尹，賜金紫。八月甲戌朔。癸未，兗州魚台縣移置於黃台市。丙申，安南都護張舟奏破環王國三萬餘人，獲戰象、兵械，並王子五十九人。癸卯，贈太師裴冕宜配享代宗廟庭，贈太師李晟、贈太尉段秀實宜配享德宗廟庭。
20786,Old_Book_of_Tang,17,下,64,六月戊戌朔。癸亥，以河南尹李紳檢校禮部尚書、汴州刺史，充宣武軍節度使。
54364,Old_Book_of_Tang,19,上,20,五月丁酉，制：
53833,Old_Book_of_Tang,19,下,5,乾符元年春正月辛酉朔。乙丑，左僕射、門下侍郎、平章事蕭仿兼右僕射。門下侍郎、吏部尚書、平章事王鐸檢校吏部尚書、同平章事，兼汴州刺史，充宣武軍節度、宋亳觀察等使。二月，葬懿宗於簡陵。
53898,Old_Book_of_Tang,19,下,70,九月，山南西道節度使鹿晏弘為禁軍所討，棄城擁眾東出襄、鄧，大掠許州。晏弘大將王建、韓建、張造、晉暉、李師泰各率本軍歸朝，田令孜以建等楊複光故將，薄之，皆授諸衛將軍，惟以王建為壁州刺史。十月，關東諸鎮上章請車駕還京。
53913,Old_Book_of_Tang,19,下,85,九月，楊守亮複敗邠州軍於鳳州，軍容楊複恭密遣人說王行瑜，令謀歸國。十月壬子朔，滑州軍亂，逐其帥安師儒，推衙將張驍主留後軍務。師儒奔汴州，硃全忠殺之，遂以兵攻滑，斬張驍以告行在，朝廷以汴帥全忠兼領義成軍節度使。壬辰夜，白虹見西方。
181063,Old_Book_of_Tang,25,,58,奉敕敬依典禮，付所司。
117449,Old_Book_of_Tang,27,,4,《記》曰：「兄弟之子，猶子也。蓋引而進之也；嫂叔之不服，蓋推而遠之也。」禮：繼父同居，則為之期；未嘗同居，則不為服。從母之夫，舅之妻，二夫人相為服。或曰，同爨緦。然則繼父之徒，並非骨肉，服重由乎同爨，恩輕在乎異居。故知制服雖繫於名；亦緣恩之厚薄者也。或有長年之嫂，遇孩童之叔，劬勞鞠養，情若新生，分飢共寒，契闊偕老。譬同居之繼父，方他人之同爨，情義之深淺，寧可同日而言哉！在其生也，愛之同於骨肉；及其死也，則曰推而遠之。求之本原，深所未諭。若推而遠之為是，則不可生而共居；生而共居之為是，則不可死同行路。重其生而輕其死，厚其始而薄其終，稱情立文，其義安在？且事嫂見稱，載籍非一。鄭仲虞則恩禮甚篤，顏弘都則竭誠致感，馬援則見之必冠，孔伋則哭之為位。此並躬踐教義，仁深孝友，察其所尚之旨，豈非先覺者歟？但於其時，上無哲王，禮非下之所議，遂使深情郁乎千載，至理藏於萬古，其來久矣，豈不惜哉！
164442,Old_Book_of_Tang,30,,181,降神用《豫和》詞同冬至圓丘。
164767,Old_Book_of_Tang,30,,506,龍池躍龍龍已飛，龍德先天天不違。池開天漢分黃道，龍向天門入紫微。邸第樓臺多氣色，君王鳧雁有光輝。為報寰中百川水，來朝上地莫東歸。
155922,Old_Book_of_Tang,31,,69,肅肅清廟，赫赫玄猷。功高萬古，化奄十洲。中興丕業，上荷天休。祇奉先構，禮被懷柔。
47721,Old_Book_of_Tang,34,,9,策餘：一萬五千九百四十三。
47808,Old_Book_of_Tang,34,,96,求前件四氣置初日陟降率，每日依限次損益之，各為每日率。乃遞以陟減降加其氣初日消息衰分，亦得每日定衰及分也。
47812,Old_Book_of_Tang,34,,100,求每日夜半漏定數置消息定衰，滿象積為刻，不滿為分。各遞以息減消加其氣初夜半漏，各得每日夜半漏定數。
47863,Old_Book_of_Tang,34,,151,求虧初複末置日月蝕泛用刻率，副之，以乘其日入轉損益率，如大衍通法而一。所得應朒者，依其損益；應朓者，損加益減其副，為定用刻數。半之，以減蝕甚辰刻，為虧初；以加蝕甚辰刻，為複末。其月蝕求入更籌者，置月蝕定用刻數，以其日每更差刻除，為更數；不盡，以每籌差刻除，為籌數。綜之為定用更籌。乃累計日入至蝕甚辰刻置之，以昏刻加日入辰刻減之，餘以更籌差刻除之。所得命以初更籌外，即蝕甚籌。半定用更籌減之，為虧初；以加之，為複末。按天竺僧俱摩羅所傳斷日蝕法，其蝕朔日度躔於郁車宮者，的蝕。諸斷不得其蝕，據日所在之宮，有火星在前三後一之宮並伏在日下，並不蝕。若五星總出，並水見，又水在陰曆，及三星已上同聚一宿，亦不蝕。凡星與日別宮或別宿則易斷，若同宿則難斷。更有諸斷，理多煩碎，略陳梗概，不復具詳者。其天竺所雲十二宮，則中國之十二次也。曰郁車宮者，即中國降婁之次也。十二次宿度，首尾具載「曆儀分野」卷中也。
110222,Old_Book_of_Tang,36,,8,東井、輿鬼，鶉首之次也。未初起井十二度，二千一百七十二秒，十五太。中井二十七度，二千八百二十八分，秒一半。終柳六度。其分野：自漢之三輔及北地、上郡、安定，西自隴坻至河西，西南盡巴、蜀、漢中之地，及西南夷犍為、越巂、益州郡，極南河之表，東至柯，皆鶉首分也。鶉首之分，得《禹貢》雍、梁二州，其郡縣易知，故不詳載。狼星分野在江、河上源之西，孤矢、犬、雞，皆徼外之象。今之西羌、吐蕃、蕃渾，及西南徼外夷，皆狼星之象。
110228,Old_Book_of_Tang,36,,14,南斗、牽牛，星紀之次也。醜初起鬥九度，一千四十二十分，秒二太。中鬥二十四度，一千一百分，秒八半。終女四度。其分野：自廬江、九江，負淮水之南，盡臨淮、廣陵，至於東海，廬、壽、和、濠、揚，皆屬星紀也。又逾南河，得漢丹陽、會稽、豫章郡，西濱彭蠡，南涉越州，盡蒼梧、南海。又逾嶺表，自韶、廣、封、梧、藤、羅、雷州，南及珠崖自北以東為星紀，其西皆屬鶉尾之次。古吳、越及東南百越之國，皆星紀分也。南斗在雲漢之下流，當淮、海之間，為吳分。牽牛去南河浸遠，故其分野自豫章東達會稽，南逾嶺徼，為越分。島夷蠻貊之人，聲教之所不洎，皆繫於狗國。李淳風刊定《隋志》，郡國頗為詳悉，所注郡邑多依用。其後州縣又隸管屬不同，但據山河以分耳。
89731,Old_Book_of_Tang,38,,117,鳳翔府隋扶風郡。武德元年，改為岐州，領雍、陳倉、郿、虢、岐山、鳳泉等六縣。又割雍等三縣，置圍川縣。其年，割圍川屬稷州。貞觀元年，廢稷州，以圍川及鄜州之麟遊、普潤等三縣來屬。七年，又置岐陽縣。八年，改圍川為扶風縣，省虢縣及鳳泉。天授二年，複置虢縣。天寶元年，改為扶風郡。至德二年，肅宗自順化郡幸扶風郡，置天興縣，改雍縣為鳳翔縣，並治郭下。初以陳倉為鳳翔縣，乃改為寶雞縣。其年十月，克復兩京。十二月，置鳳翔府，號為西京，與成都、京兆、河南、太原為五京。寶應元年，並鳳翔縣入天興縣，後罷京名。舊領縣八，戶二萬七千二百八十二，口十萬八千三百二十四。天寶領縣九，戶五萬八千四百八十六，口三十八萬四百六十三。在京師西三百一十五裏，去東都一千一百七十裏。
89878,Old_Book_of_Tang,38,,264,溫舊屬懷州。顯慶二年，割屬洛州
90020,Old_Book_of_Tang,38,,406,萊蕪漢縣，晉廢。後魏於古城置嬴縣。貞觀初，廢入博城縣。長安四年，於廢嬴縣置萊蕪縣。元和十五年，併入乾封縣，尋卻置，屬兗州。
90025,Old_Book_of_Tang,38,,411,沛漢縣，隋廢。武德複置
7464,Old_Book_of_Tang,39,,97,蔚州隋雁門郡之靈丘縣。武德四年，平劉武周。六年，置蔚州，寄治並州陽典縣，仍置靈丘、飛狐二縣。七年，寄治代州繁畤縣。八年，又寄治忻州秀容之北恆州城。貞觀五年，移於今治。天寶元年，改為安邊郡。至德二年九月，改為興唐郡。乾元元年，置蔚州。舊領縣二，戶九百四十二，口三千七百四十八。天寶領縣三，戶五千五十二，口二萬九百五十八。在京師東北一千八百一十裏，去東都一千六百四十裏。
7516,Old_Book_of_Tang,39,,149,貴鄉後魏分館陶西界，置貴鄉縣於趙城。周建德七年，自趙城東南移三十裏，以孔思集寺為縣廨。大象二年，於縣置魏州。武德八年，移縣入羅城內。開元二十八年，刺史盧暉移於羅城西百步。大曆四年，又移於河南岸置
7568,Old_Book_of_Tang,39,,201,趙州漢平棘縣，故城在今縣南。後魏於昭慶縣置殷州，齊改為趙州。隋廢，尋複置趙郡於平棘縣。武德元年，張志昂以郡歸國，改為趙州，領平棘、高邑、贊皇、元氏、廮陶、欒城、大陸、柏鄉、房子、禋城、鼓城十二縣，其年，以禋城屬廉州，以鼓城屬深州。四年，改大陸為象城。天寶元年，改為趙郡。乾元元年，複為趙州。舊領縣九，戶二萬一千四百二十七，口八萬五千九百九十二。天寶，戶六萬三千四百五十四，口三十九萬五千二百三十八。去京師東北一千八百四十三裏，至東都一千三十三裏。
7637,Old_Book_of_Tang,39,,270,無極漢縣，屬中山國。「無」本作「毋」字。，武德四年，屬廉州。貞觀元年，屬定州。萬歲通天二年，改「毋」字為「無」
59684,Old_Book_of_Tang,40,,30,慎漢逡遒縣，屬九江郡。古城在今縣南。隋為慎縣
59755,Old_Book_of_Tang,40,,101,富陽漢富春縣，屬會稽郡。晉改為富陽。隋舊縣。
69011,Old_Book_of_Tang,41,,408,荔浦漢縣，屬蒼梧郡。武德四年，置荔浦、建陵、隋化、崇仁、純義。五年，以隋化屬南恭州。貞觀元年，以建陵屬晏州。十三年，廢荔州，以荔浦、崇仁屬桂州，純義屬蒙州也
69040,Old_Book_of_Tang,41,,437,潯州下隋鬱林郡之桂平縣。貞觀七年，置潯州，領桂平、陵江、大賓、皇化四縣。十二年，廢潯州，以四縣屬龔州。後複置潯州，以桂平、大賓、皇化來屬，又省陵江入桂平。天寶元年，改為潯江郡。乾元元年，複為潯州也。舊領縣三，戶二千五百，口六千八百三十六。至京師五千九百六十裏，至東都五千七百里。東至龔州一百三十裏，西至潘州二百五十裏，西南至貴州一百五十裏，西北至蒙州三百六十裏。西南接鬱林州界。
69086,Old_Book_of_Tang,41,,483,潮水武德四年分鬱林置
69115,Old_Book_of_Tang,41,,512,北流州所治。漢合浦縣地，隋置北流縣。縣南三十裏，有兩石相對，其間闊三十步，俗號鬼門關。漢伏波將軍馬援討林邑蠻，路由於此，立碑石龜尚在。昔時趨交趾，皆由此關。其南尤多瘴癘，去者罕得生還，諺曰：「鬼門關，十人九不還。」其土少鐵，以睟石燒為器，以烹魚鮭，北人名「五侯燋石。」一經火，久之不冷，即今之滑石也，亦名冷石
69196,Old_Book_of_Tang,41,,593,承化新昌嵩山珠綠嵩山珠綠新置。
9489,Old_Book_of_Tang,44,,9,監一員，從三品。魏初置，品第二。梁品第三。隋品第四。武德品第三也。少監二員，從四品上。丞二人，從五品上。主事二人，從九品上。令史四人，書令史十二人，亭長、掌固各八人。殿中監掌天子服禦，總領尚食、尚藥、尚衣、尚舍、尚舍、尚輦六局之官屬，備其禮物，供其職事。少監為之貳。凡聽朝，則率其屬執傘扇以列於左右。凡大祭祀，則進大珪、鎮珪於壝門之外。既事，受而藏之。凡行幸，則侍奉於仗內，驂乘以從。若元正、冬至大朝會，則有進爵之禮。丞掌副監事，兼勾檢稽失，省署抄目。主事掌印及知受事發辰。
9502,Old_Book_of_Tang,44,,22,尚食二人，正五品。司膳四人，正六品。典膳四人，正七品。掌膳四人，正八品。掌醖二人，正八品。女史四人，司醖二人，正七品。典醖二人，，正七品。女史二人。司藥二人，正六品。典藥二人，正七品。掌藥二人，正八品。女史四人。司饎二人，正六品。典饎二人，正七品。掌饎二人，正八品。女史四人。尚食之職，掌供膳羞品齊之數，總司膳、司醖、司藥、司饎四司之官屬。凡進食，先嘗之。司膳掌制烹煎和。司醖掌酒醴枌飲。司藥掌方藥。司饎掌給宮人廩餼飯食、薪炭。
9581,Old_Book_of_Tang,44,,101,丞四人，從六品上。主簿二人，從七品上。錄事二人，從九品上。府十五人，史五十人，計史四人，亭長七人，掌固七人。丞掌判寺事。凡正、至大朝所貢方物，應陳於殿廷者，受而進之。
106226,Old_Book_of_Tang,46,,5,甲部為經，其類十二：一日《易》，以紀陰陽變化。二曰《書》，以紀帝王遺範。三曰《詩》，以紀興衰誦歎。四曰《禮》，以紀文物體制。五曰《樂》，以紀聲容律度。六曰《春秋》，以紀行事褒貶。七曰《孝經》，以紀天經地義。八曰《論語》，以紀先聖微言。九曰圖緯，以紀六經讖候。十曰經解，以紀六經讖候。十一曰詁訓，以紀六經讖候。十二曰小學，以紀字體聲韻。
140975,Old_Book_of_Tang,51,,17,後則天頻見王、蕭二庶人披發瀝血，如死時狀。武后惡之，禱以巫祝，又移居蓬萊宮，復見，故多在東都。
24101,Old_Book_of_Tang,56,,27,武德二年，高祖遣延州總管段德操督兵討之。師都與突厥之眾數千騎來寇延安，營於野豬嶺。德操以眾寡不敵，按甲以挫其銳。後伺師都稍怠，遣副總管梁禮率眾擊之，德操以輕騎出其不意。師都與禮酣戰久之，德操多張旗幟，奄至其後，師都大潰，逐北二百餘里，虜男女二百餘口。經數月，師都又以步騎五千來寇，德操擊之，俘斬略盡。及劉武周之敗，師都大將張舉、劉旻相次來降，師都大懼，遣其尚書陸季覽說處羅可汗曰：「比者中原喪亂，分為數國，勢均力弱，所以北附突厥。今武周既滅，唐國益大，師都甘從亡破，亦恐次及可汗。願可汗行魏孝文之事，遣兵南侵，師都請為鄉導。」處羅從之。謀令莫賀咄設入自原州，泥步設與師都入自延州，處羅入自並州，突利可汗與奚契丹、靺鞨入自幽州，合於竇建德，經滏口道來會於晉、絳。兵臨發，遇處羅死，乃止。高祖又令德操悉發邊兵進擊師都，拔其東城。師都退據西城，又求救於突厥頡利可汗，頡利以勁兵萬騎救援之。時稽胡大帥劉ＧＣ成率眾降師都，師都信讒殺之，於是群情疑懼，多叛師都來降。師都勢蹙，乃往朝頡利，為陳入寇之計。自此頻致突厥之寇，邊州略無寧歲。頡利可汗之寇渭橋，亦師都計也。頡利政亂，太宗知師都勢危援孤，以書諭之，不從。遣夏州長史劉旻、司馬劉蘭經略之。有得其生口者，輒縱遣令為反間，離其君臣之計。頻選輕騎踐其禾稼，城中漸虛，歸命者相繼，皆善遇之。由是益相猜阻。有李正寶、辛獠兒者，皆其名將，謀執師都，事洩不果，正寶竟來降。貞觀二年，太宗遣右衛大將軍柴紹、殿中少監薛萬均討之，又使劉旻、劉蘭率勁卒直據朔方東城以逼之。頡利可汗遣兵來援師都，紹逆擊破之，進屯城下。師都兵勢日蹙，其從父弟洛仁斬師都，詣紹降，拜洛仁為右驍衛將軍，封朔方郡公。師都自起至滅，凡十二歲。以其地為夏州。時又有劉季真、李子和，屯據北邊，與劉武周、梁師都遞為表裡。
181818,Old_Book_of_Tang,85,,15,時初造蓬萊、上陽、合璧等宮，又征討四夷，廄馬有萬匹，倉庫漸虛。文瓘因進諫曰：「人力不可不惜，百姓不可不養，養之逸則富以康，使之勞則怨以叛。秦皇、漢武，廣事四夷，多造宮室，使士崩瓦解，戶口減半。臣聞製化於未亂，保邦於未危，人罔常懷，懷於有仁。陛下不製於未亂之前，安能救於既危之後？百姓不堪其弊，必構禍難，殷鑒不遠，近在隋朝。臣願稍安撫之，無使生怨。」上深納其言，於是節減廄馬數千匹，賜文瓘繒錦百段。
110825,Old_Book_of_Tang,93,,22,薛訥，絳州萬泉人也，左武衛大將軍仁貴子也。為藍田令，有富商倪氏於禦史台理其私債，中丞來俊臣受其貨財，斷出義倉米數千石以給之。訥曰：「義倉本備水旱，以為儲蓄，安敢絕眾人之命，以資一家之產？」竟報上不與。會俊臣得罪，其事乃不行。其後突厥入寇河北，則天以訥將門，使攝左武威衛將軍、安東道經略。臨行，於同明殿召見與語，訥因奏曰：「醜虜恁淩，以盧陵為辭。今雖有製升儲，外議猶恐未定。若此命不易，則狂賊自然款伏。」則天深然其言。尋拜幽州都督，兼安東都護。轉並州大都督府長史，兼檢校左衛大將軍。久當邊鎮之任，累有戰功。
173204,Old_Book_of_Tang,97,,35,疏奏不省。
61666,Old_Book_of_Tang,119,,38,代宗既素重楊綰，欲以政事委之。綰尋卒，袞與綰誌尚素異，嫉而怒之。有司議謚綰為文貞，袞微諷比部郎中蘇端令駁之，毀綰過甚，端坐黜官。時既無中書侍郎，舍人崔祐甫領省事，袞以為同中書門下平章事兼得總中書省，遂管綜中書胥吏、省事去就及其案牘，祐甫不能平之，累至忿競。遂令祐甫分知吏部選事，所擬官又多駁下。時袞散官尚朝議，又無封爵，郭子儀因入朝奏之，遂特加銀青光祿大夫，封河內郡公。及代宗崩，與祐甫爭論喪服輕重，代相署奏。初換祐甫河南少尹，再貶為潮州刺史。楊炎入相，素與袞善，建中元年，遷福建觀察使。四年正月卒，時年五十五。久之。贈左僕射。有文集六十卷。
168047,Old_Book_of_Tang,120,,2,郭子儀，華州鄭縣人。父敬之，歷綏、渭、桂、壽、泗五州刺史，以子儀貴，贈太保，追封祁國公。子儀長六尺余，體貌秀傑，始以武舉高等補左衛長史，累歷諸軍使。天寶八載，於木剌山置橫塞軍及安北都護府，命子儀領其使，拜左衛大將軍。十三載，移橫塞軍及安北都護府於永清柵北築城，仍改橫塞為天德軍，子儀為之使，兼九原太守、朔方節度右兵馬使。
113253,Old_Book_of_Tang,123,,21,史臣曰：歷代操利柄為國計者，莫不損下益上，危人自安，變法以弄權，斂怨以構禍，皆有之矣。如劉晏通擁滯，任才能，富其國而不勞於民，儉於家而利於眾。或問曰：鄭子產吏不能欺，宓子賤吏不忍欺，西門豹吏不敢欺。三子者，古之賢人也，吏皆懷其欺而不能、不忍、不敢也。晏之吏，遠近自不欺者何也？答曰：蓋任其才而得其人也。晏歿，故吏二十餘年繼掌財賦，不其是哉！《史記貨殖》雲：「平糶齊物，關市不乏，治國之道也。」晏治天下，無甚貴甚賤之物，泛言治國者，其可及乎！舉真卿才，忠也，減王縉罪，正也，忠正之道，復出於人，嗚呼！本秀於林，風必摧之，常袞見忌於前，楊炎致冤於後，可為長嘆息矣！時譏有口者以利啖之，茍不塞讒口，何以持重權？即無以展其才，濟其國矣。是其術也，又何譏焉。第五琦促辦應卒，民不加賦，而國豐饒，亦庶幾矣。然鑄錢變法，物貴身危，其何陋哉！凡利國者，農商之外，不可為也。宏、滂爭權樹黨，皆非令人。紹之謹密幹事，巽之皦察精辨，亦足可稱。
52722,Old_Book_of_Tang,130,,4,璵以祭祀妖妄致位將相，時以左道進者，往往有之。廣德二年八月，道士李國禎以道術見，因奏皇室仙系，宜修崇靈跡。請於昭應縣南三十里山頂置天華上宮露台、大地婆父、三皇、道君、太古天皇、中古伏羲媧皇等祠堂，並置掃灑宮戶一百戶。又於縣之東義扶谷故湫置龍堂，並許之。時歲饑荒，人甚不安，昭應縣令梁鎮上表曰：
52735,Old_Book_of_Tang,130,,17,顧況者，蘇州人。能為歌詩，性詼諧，雖王公之貴與之交者，必戲侮之，然以嘲誚能文，人多狎之。柳渾輔政，以校書郎征。復遇李泌繼入，自謂己知秉樞要。當得達官，久之方遷著作郎。況心不樂，求歸於吳。而班列群官，咸有侮玩之目，皆惡嫉之。及泌卒，不哭，而有調笑之言，為憲司所劾，貶饒州司戶。有文集二十捲。其《贈柳宜城》辭句，率多戲劇，文體皆此類也。
153152,Old_Book_of_Tang,134,,5,大歷十年，河陽三城兵亂，逐鎮將常休明，以燧檢校左散騎常侍、禦史大夫、河陽三城使。十一年五月，汴州大將李靈耀反，因據州城，絕運路，以邀節制。代宗務姑息人，因授靈耀汴、宋等八州節度留後。靈耀不受命。乃潛結魏博；田承嗣乃遣兄子悅將兵援靈耀，破永平軍將劉洽。詔燧與淮西節度使李忠臣合軍討靈耀。忠臣懼賊，焚廬舍西走。燧勸其還兵，請為前鋒，擊破田悅，進逼汴州。忠臣行汴南，燧引軍行汴北，又敗靈耀將張清於西梁固。靈耀選銳兵八千，號為「餓狼軍」；燧獨引軍擊破之，進至浚儀。是時，河陽兵冠諸軍。承嗣又遣悅將兵二萬救靈耀，破永平軍將杜如江，略曹州，又敗李正己遊軍，擊走劉洽、長孫全緒等軍，乘勝去汴州一舍，方陣而進。忠臣會宋州、淮南、浙西兵，與戰不利，請救於燧，燧引四千人為奇兵擊破之，田悅匹馬遁去。靈耀知悅敗，明日以百騎夜走，汴州悉降，燧讓功於忠臣。忠臣素暴戾，燧不欲入汴城，乃引軍退舍於板橋。忠臣入城，果專其功，因會擊殺宋州刺史李僧惠。燧還河陽。
176880,Old_Book_of_Tang,141,,22,季安幼守父業，懼嘉誠之嚴，雖無他才能，亦粗修禮法；及公主薨，遂頗自恣，擊鞠、從禽色之娛。其軍中政務，大抵任徇情意，賔僚將校，言皆不從。免公主喪，加檢校司徒。元和中，王承宗擅襲戎帥，憲宗命吐突承璀為招撫使，會諸軍進討。季安亦遣大將率兵赴會，仍自供糧餉。師還，加太子太保。
176906,Old_Book_of_Tang,141,,48,自安、史之亂，兩河藩帥多阻命自固，父死子代；唯茂昭表請舉族還朝，隣藩累遣遊客間說，茂昭志意堅決，拜表求代者數四。上乃命左庶子任迪簡為其行軍司馬，乗驛赴之。以兩郡之簿書、管鑰、符印付迪簡，遣其妻季氏、男克讓克恭等先就路，將行，誡之曰：「吾使爾曹侍親出易者，庶後之子孫不為風俗所染，則吾無恨矣。」時五年冬也。行及晉州，拜檢校太尉、兼中書令，充河中晉絳慈隰等州節度觀察等使。十二月十二日，至京師。故事雙日不坐，是日特開延英殿對茂昭，五刻乃罷。又上表請遷祖考之骨墓於京兆。在朝兩月，未之鎮。六年二月，疽發於首，卒，時年五十。廢朝五日，冊贈太師，賻絹三千匹、布一千端、米粟三千石，喪事所須官給，詔京兆尹監護，謚曰獻武。
62209,Old_Book_of_Tang,142,,39,時朝廷以承璀宿師無功，國威日沮，頗憂。會承宗使至，宰臣商量，請行赦宥，乃全以六郡付之。承宗送薛昌朝入朝，授以右武衛將軍。
65309,Old_Book_of_Tang,155,,37,鞏，字友封，元和二年登進士第。袁滋鎮滑州，辟為從事。滋改荊、襄二鎮，皆從之，掌管記之任。平盧薛平又辟為副使。入朝，拜侍禦史，歷司勛員外、刑部郎中。元稹觀察浙東，奉為副使、檢校秘書少監，兼禦史中丞，賜金紫。稹移鎮武昌，鞏又從之。鞏能五言詩，昆仲之間，與牟詩俱為時所賞重。性溫雅，多不能持論，士友言議之際，吻動而不發，白居易等目為「囁嚅翁」。終於鄂渚，時年六十。子六人，景余、師裕最知名。
65311,Old_Book_of_Tang,155,,39,遜登進士第，辟襄陽掌書記。復從事於湖南，主其留務，頗有聲績，累拜池、濠二州刺史。先是，濠州之都將楊騰，削刻士卒，州兵三千人謀殺騰。騰覺之，走揚州，家屬皆死。濠兵不自戢，因行攘剽。及遜至郡，余亂未殄。徐驅其間，為陳逆順利害之勢，眾皆釋甲請罪，因以寧息。觀察使旨限外征役，皆不從。入拜虞部郎中。
20887,Old_Book_of_Tang,157,,6,時西蕃入寇河中，元帥郭子儀統兵備之。乃征翃為河中少尹，充節度留後，領子儀之務。有悍將淩正者，橫暴擾軍政，約其徒夜噪斬關以逐翃。有告者，翃縮夜漏數刻，以差其期。賊驚而遁，卒誅正，軍城乂安。
24504,Old_Book_of_Tang,166,,30,元和初，章武皇帝新即位，臣下未有以言刮視聽者。予時始以對詔在拾遺中供奉，由是獻《教本書》、《諫職》、《論事》等表十數通，仍為裴度、李正辭、韋熏訟所言當，而宰相曲道上語。上頗悟，召見問狀。宰相大惡之，不一月，出為河南尉。後累歲，補禦史，使東川。謹以元和赦書，劾節度使嚴礪籍塗山甫等八十八家，過賦梓、遂之民數百萬。朝廷異之，奪七刺史料，悉以所籍歸於人。會潘孟陽代礪為節度使，貪過礪，且有所承迎，雖不敢盡廢詔，因命當得所籍者皆入資。資過其稱，榷薪盜賦無不為，仍為礪密狀不當得醜謚。予自東川還，朋礪者潛切齒矣。
32080,Old_Book_of_Tang,168,,5,俄兼太子侍讀，每晨至少陽院，午見莊恪太子。溫曰：「殿下盛年，宜早起，學周文王為太子，雞鳴時問安西宮。」太子幼，不能行其言。稱疾。上不悅，改太常少卿。未幾，拜給事中。王晏平為靈武，刻削軍士，贓罪發，帝以智興之故，減死，貶官。溫三封詔書，文宗深獎之。莊恪得罪，召百僚諭之。溫曰：「太子年幼，陛下訓之不早，到此非獨太子之過。」遷尚書右丞。
50292,Old_Book_of_Tang,170,,54,初，元和十四年，於襄陽置臨漢監牧。廢百姓田四百頃，其牧馬三千二百餘匹。度以牧馬數少，虛廢民田，奏罷之，除其使名。八年三月，以本官判東都尚書省事，充東都留守。九年十月，進位中書令。十一月，誅李訓、王涯、賈餗、舒元輿等四宰相，其親屬門人從坐者數十百人；下獄訊劾，欲加流竄。度上疏理之，全活者數十家。
210116,Old_Book_of_Tang,171,,11,渤至州，奏還鄰境信州所移兩稅錢二百萬，免稅米二萬斛，減所由一千六百人。觀察使以其事上聞。未滿歲，遷江州刺史。張平叔判度支，奏征久遠逋懸，渤在州上疏曰：「伏奉詔敕，雲度支使所奏，令臣設計征填當州貞元二年逃戶所欠錢四千四百一十貫。臣當州管田二千一百九十七頃，今已旱死一千九百頃有餘，若更勒徇度支使所為，必懼史官書陛下於大旱中征三十六年前逋懸。臣任刺史，罪無所逃。臣既上不副聖情，下不忍鞭笞黎庶，不敢輕持符印，特乞放臣歸田。」乃下詔曰：「江州所奏，實為懇誠。若不蠲容，必難存濟。所訴逋欠並放。」長慶二年，入為職方郎中。三年，遷諫議大夫。
176193,Old_Book_of_Tang,175,,76,硃玫者，邠州人也。少從邊，以功歷郡守。乾符末，領邠寧節制。中和中，收復京師，與太原李克用、東方達同制加使相。光啟元年冬，受詔招討河中，軍敗。以軍容使田令孜失策，時諸軍皆怒，乃徇人情，表請誅令孜。令孜與楊復恭挾帝西幸，玫又失策。乃虜嗣襄王襜，與蕭遘等同立為帝，大行封拜，以啖諸侯；而天下之人，歸者十五六焉。與李昌符始謀冊立，及後，玫自稱大丞相，吐握在己。昌符怒之。乃以表送款行在，復密結樞密使楊復恭，人心乃離。
119797,Old_Book_of_Tang,177,,71,其加謚追尊之禮，自古本無其事，自則天太後攝政之後累有之。自此之後，數用其禮。歷檢國史，並無改造重題之文。若故事有之，無不書於簡冊。臣等愚見，宜但告新謚於廟而止。其改造重題之文，開元初，太常卿韋縚以高宗廟題武後神主雲「天後聖帝武氏」，縚奏請削去「天後聖帝」之號，別題雲「則天順聖皇後武氏」，詔從之。即不知其時削舊題耶？重造主耶？亦不知用何代典禮？禮之疑者，決在宸衷。以臣所見，但以新謚寶冊告陵廟，正得其宜。改造重題，恐乖禮意。
75816,Old_Book_of_Tang,179,,87,史臣曰：嗚呼！李氏之失馭也，孛沴之氣紛如，仁義之徒殆盡。狐鳴鴟嘯，瓦解土崩。帶河礪嶽之門，寂無琨、逖；奮挺揭竿之類，唯效敦、玄。手未舍於棘矜，心已萌於問鼎。加以囂浮士子，闒茸鯫儒。昧管、葛濟時之才，無王、謝扶顛之業，邀功射利，陷族喪邦。濬、緯養虎於前，胤、璨剝廬於後。逐徐、薛於瘴海，置綮、朴於巖廊。殿廷有哭制之夫，輔弼走破輿之黨。九疇既紊，百怪斯呈。木將朽而蠹蠍生，厲既篤而夔魖見。妖徒若此，亡國宜然。何必長星，更臨衰運？
130465,Old_Book_of_Tang,182,,69,硃瑾，瑄之母弟，驍果善戰。初，乾符末，朝廷以將軍齊克讓為兗州節度。瑾將襲取之，乃求婚於克讓。及親迎，瑾選勇士衛從，禮會之夜竊發，逐克讓，遂據城稱留後。朝廷不獲已，以節鉞授之。及硃瑄平，汴人移兵攻兗，經年食盡，瑾出城求食。比還，為別將所拒，不得入。乃渡淮依楊行密。行密寵待之，用為壽州刺史，大敗汴軍於清口，自此全忠不敢以兵渡淮。瑾，楊溥時謀亂，為徐知訓所殺。
155554,Old_Book_of_Tang,187,上,9,常達，陜人也。初仕隋為鷹揚郎將，數從高祖征伐，甚蒙親待。及義兵起，達在霍邑，從宋老生來拒戰。老生敗，達懼，自匿不出。高祖謂達已死，令人閱屍求之。及達奉見，高祖大悅，以為統軍。武德初，拜隴州刺史。時薛舉屢攻之，不能克，乃遣其將仵士政以數百人偽降達。達不之測，厚加撫接。士政伺隙以其徒劫達，擁城中二千人而叛，牽達以見於舉。達詞色抗厲，不為之屈。舉指其妻謂達曰：「識皇後否？」達曰：「正是癭老嫗，何足可識！」竟釋之。有賊帥張貴謂達曰：「汝識我否？」答曰：「汝逃死奴。」真目視之，貴怒，拔刀將斫達。人救之，獲免。
74918,Old_Book_of_Tang,189,下,9,屬徐敬業作亂於揚州，遣弟敬猷統兵五千人，緣江西上，將逼和州。子貢率鄉曲數百人拒之，自是賊不敢犯。以功擢授朝散大夫，拜成均助教。
74953,Old_Book_of_Tang,189,下,44,郭山惲，蒲州河東人。少通《三禮》。景龍中，累遷國子司業。時中宗數引近臣及修文學士，與之宴集，嘗令各效伎藝，以為笑樂。工部尚書張錫為《談容娘舞》，將作大匠宗晉卿舞《渾脫》，左衛將軍張洽舞《黃麞》，左金吾衛將軍杜元琰誦《婆羅門咒〗》，給事中李行言唱《駕車西河》，中書舍人盧藏用效道士上章。山惲獨奏曰：「臣無所解，請誦古詩兩篇。」帝從之，於是誦《鹿鳴》、《蟋蟀》之詩。奏未畢，中書令李嶠以其詞有「好樂無荒」之語，頗涉規諷，怒為忤旨，遽止之。
77724,Old_Book_of_Tang,190,上,60,盧照鄰，字升之，幽州範陽人也。年十餘歲，就曹憲、王義方授《蒼》、《雅》及經史，博學善屬文。初授鄧王府典簽，王甚愛重之，曾謂群官曰：「此即寡人相如也。」後拜新都尉。因染風疾去官，處太白山中，以服餌為事。後疾轉篤，徙居陽翟之具茨山，著《釋疾文》、《五悲》等誦。頗有騷人之風，甚為文士所重。
186639,Old_Book_of_Tang,193,,10,孝女賈氏，濮州鄄城人也。年始十五，其父為宗人玄基所害。其弟強仁年幼，賈氏撫育之，誓以不嫁。及強仁成童，思共報復，乃俟玄基殺之；取其心肝，以祭父墓。遣強仁自列於縣，司斷以極刑。賈氏詣闕自陳己為，請代強仁死。高宗哀之，特下制賈氏及強仁免罪，移其家於洛陽。
172846,Old_Book_of_Tang,194,上,16,四年正月，李靖進屯惡陽嶺，夜襲定襄，頡利驚擾，因徙牙於磧口。胡酋康蘇密等遂以隋蕭後及楊政道來降。二月，頡利計窘，竄於鐵山，兵尚數萬，使執失思力入朝謝罪，請舉國內附。太宗遣鴻臚卿唐儉、將軍安修仁持節安撫之，頡利稍自安。靖乘間襲擊，大破之，遂滅其國。頡利乘千裏馬，獨騎奔於從侄沙缽羅部落。三月，行軍副總管張寶相率眾奄至沙缽羅營，生擒頡利送於京師。太宗謂曰：「凡有功於我者，必不能忘，有惡於我者，終亦不記。論爾之罪狀，誠為不小，但自渭水曾面為盟，從此以來，未有深犯，所以錄此，不相責耳！」仍詔還其家口，館於太僕，稟食之。頡利鬱鬱不得誌，與其家人或相對悲歌而泣。帝見羸憊，授虢州刺史，以彼土多麞鹿，縱其畋獵，庶不失物性。頡利辭不願往，遂授右衛大將軍，賜以田宅。
125559,Old_Book_of_Tang,197,,3,自林邑以南，皆卷髮黑身，通號為「崑崙」。
96696,Old_Book_of_Tang,199,下,68,烏羅渾國，蓋後魏之烏洛侯也，今亦謂之烏羅護，其國在京師東北六千三百里，東與靺鞨，西與突厥，南與契丹，北與烏丸接。風俗與靺鞨同。貞觀六年，其君長遣使獻貂皮焉。
