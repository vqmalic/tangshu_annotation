,book,juan,juansuffix,paraIdx,text
36207,New_Book_of_Tang,25,,39,晨平見，入冬至，依平。入小寒，日增所加六十六分。入立春，畢立夏，均加三日。小滿初日，加千九百六十四分。乃日損所加六十分。入夏至，依平。入小暑，日增所減六十分。入立秋，畢立冬，均減三日。小雪初日，減千九百六十四分。乃日損所減六十六分。
36379,New_Book_of_Tang,35,,61,延載元年九月，內出梨華一枝示宰相。萬木搖落而生華，陰陽黷也。《傳》曰：「天反時為災。」又近常燠也。
163167,New_Book_of_Tang,40,,53,沙州敦煌郡，下都督府。本瓜州，武德五年曰西沙州，貞觀七年曰沙州，土貢：子、黃礬、石膏。戶四千二百六十五，口萬六千二百五十。縣二：有府三，曰龍勒、效穀、懸泉。有豆盧軍，神龍元年置。敦煌，下。東四十七裏有鹽池，有三危山。壽昌。下。武德二年析敦煌置，永徽元年省，乾封二年複置，開元二十六年又省，後複置，治漢龍勒城。西有陽關，西北有玉門關；有雲雨山。
13136,New_Book_of_Tang,43,下,5,定襄都督府，貞觀四年析<n>頡利</n>部為二，以左部置，僑治寧朔。領州四：貞觀二十三年分諸部置州三。阿德州以阿史德部置。執失州以執失部置。蘇農州以蘇農部置。拔延州
13197,New_Book_of_Tang,43,下,66,思亮州杜州初漢州孚川州渠川州丘盧州祐州計州龍施州月亂州浪彌州月邊州團州櫃州威川州米羌州右隸巂州都督府。
189326,New_Book_of_Tang,49,上,18,左右金吾衛
90940,New_Book_of_Tang,76,,61,初，太常加謚後曰「大昭成」。或言：「法宜引『聖真』冠謚，而曰『大昭成』，非也。以單言配之，應曰『聖昭』若『睿成』；以復言配之，應曰『大聖昭成』、『聖真昭成』。」又引太穆皇後始謚穆，及高祖崩，合帝謚曰太穆，追增太穆神皇後；文德皇後始謚文德，及太宗崩，合謚文德聖皇後。又援<n>範曄</n>著漢光烈等為比。太常謂：「曄以帝號標後謚，是史家記事體，婦人非必與夫同也。入廟稱後，系夫；在朝稱太，系子。『文母』，生號也；『文王』，既沒謚也。周公豈以夫從婦乎？漢法不可以為據。」制曰「可」。天寶八載制詔，自太穆而下六皇後，並增上「順聖」二謚雲。
199528,New_Book_of_Tang,127,,4,突厥九姓新內屬，雜處太原北，嘉貞請置天兵軍綏護其眾，即以為天兵使。明年入朝，或告其反，按無狀，帝令坐告者。嘉貞辭曰：「國之重兵利器皆在邊，今告者一不當即罪之，臣恐塞言路，且為未來之患。昔天子聽政於上，瞍賦，蒙誦，百工諫，庶人謗，今將坐之，則後無繇聞天下事。」遂得減死。天子以為忠，且許以相。嘉貞因曰：「昔<n>馬周</n>起徒步，謁人主，血氣方壯，太宗用之，能盡其才，甫五十而沒。向使用少晚，則無及已。陛下不以臣不肖，必用之，要及其時，後衰無能為也。且百年壽孰為至者？臣常恐先朝露死溝壑，誠得效萬一，無負陛下足矣！」帝曰：「第往，行召卿。」
96365,New_Book_of_Tang,133,,1,◎二郭兩王張牛
22642,New_Book_of_Tang,138,,15,大曆二年，來朝。久之，加山南西道副元帥兼節度使，屯鷫厔。抱玉兼三節度、三副元帥，位望隆赫。乃上言：「隴坻達扶、文，綿地二千里，虜孔道不一，梁、岷重則關輔輕。願擇能臣，帥西道當一面，臣得專事關、隴。」帝多其讓，許之。抱玉在鎮十餘年，雖無破虜功，而禁暴安人，為將臣之良。卒，年七十四，贈太保，諡曰昭武。
114396,New_Book_of_Tang,163,,30,弟酆、郾、郇、鄯、鄲。
12687,New_Book_of_Tang,164,,55,弘禮短於治民，少愛利，晚頗務多積，素議訿之。
27965,New_Book_of_Tang,165,,48,德宗自興元還，置六軍統軍視六尚書，以處功臣，除制用白麻付外。又廢宣武軍，益左右神策，以監軍為中尉。<n>竇文場</n>恃功，陰諷宰相進擬如統軍比。絪當作制，奏言：「天子封建，或用宰相，以白麻署制，付中書、門下。今以命中尉，不識陛下特以寵文場邪？遂著為令也？」帝悟，謂文場曰：「武德、貞觀時，中人止內侍，諸衛將軍同正賜緋者無幾。自<n>魚朝恩</n>以來，無復舊制。朕今用爾不謂無私，若麻制宣告，天下謂爾脅我為之。」文場叩頭謝。更命中書作詔，並罷統軍用麻矣。明日，帝見絪曰：「宰相不能拒中人，得卿言乃悟。」
163457,New_Book_of_Tang,169,,4,皇太子總軍國事，擢黃裳門下侍郎、同中書門下平章事。於是，夏綏銀節度使<n>韓全義</n>憸佞無功，因其來朝，白罷之。俄而<n>劉辟</n>叛，議者以辟恃險，討之或生事，唯黃裳固勸不赦，因奏罷中人監軍，而專委<n>高崇文</n>。凡兵進退，黃裳自中指授，無不切於機。崇文素憚劉澭，黃裳使人謂曰：「公不奮命者，當以澭代。」崇文懼，一死力縛賊以獻。蜀平，群臣賀，憲宗目黃裳曰：「時卿之功。」
205879,New_Book_of_Tang,172,,16,李攻宋州，智興悉銳師出宋西鄙，破之漳口。平，加檢校尚書左僕射。<n>李同捷</n>以滄德叛，智興請悉師三萬賫五月糧討賊，詔拜檢校司徒、同中書門下平章事、滄德行營招撫使。既戰，降其將十輩、銳士三千，遂拔棣州。諸將聞，戰愈力，遂有功。入朝，燕麟德殿，賜予備厚。冊拜太傅，封雁門郡王，進兼侍中。改忠武、河中、宣武三節度。卒，年七十九，贈太尉。
32757,New_Book_of_Tang,179,,23,<n>王涯</n>，字廣津，其先本太原人，魏廣陽侯冏之裔。祖祚，武後時諫罷萬象神宮知名；開元時，以大理司直馳傳決獄，所至仁平。父晃，歷左補闕、溫州刺史。
130791,New_Book_of_Tang,186,,49,<n>王建</n>攻成都，<n>田令孜</n>以晟故將，與連和，假威戎軍節度使，守彭州。晟擊建，無功引還。且畏建圖己，乃約山南西道節度使<n>楊守亮</n>兄弟合謀拒建，掠新繁，焚漢州，又攻東川<n>顧彥暉</n>，為建兵所逐。建使<n>王宗裕</n>率騎五萬圍晟，食四郊麥，掠民資產。晟假子實以騎八千降於建，建以奇兵襲<n>楊守厚</n>等，皆亡去。晟開門決戰，大敗，遂約降。建饋十羊，晟曰：「以我為機上肉乎？」不出。建築甬道屬陴以入，斬晟首。
110636,New_Book_of_Tang,191,,7,<n>常達</n>，陜州陜人。仕隋為鷹擊郎將。嘗從高祖征伐，與<n>宋老生</n>戰霍邑，軍敗自匿，帝意已死，久乃自歸。帝大悅，命為統軍，拜隴州刺史。
42400,New_Book_of_Tang,192,,11,循有大略，禮部尚書<n>蘇頲</n>嘗謂今頗、牧，及為益州，表署列將。敗吐蕃於西山，三遷靜塞軍營田使。<n>張守珪</n>北伐，次灤河，屬凍泮，欲濟無梁。循揣廣狹為橋以濟，破虜而還，以功擢遊擊將軍、榆關守捉使。地南負海，北屬長城，林埌岑翳，寇所蔽伏。循調土斬木開道，賊遁去。範陽節度使<n>李適之</n>薦為安東副大都護。<n>安祿山</n>兼平盧節度，表為副，遷博陵太守。祿山欲擊奚、契丹，復奏循光祿卿自副，使知留後。九姓叛，祿山兼節度河東，而循亦兼雁門副之。母亡將葬，宅有枯桑，一夕再生，芝出北庸，人以為瑞。玄宗以循有功，詔贈其父常山太守。
41319,New_Book_of_Tang,207,,11,始，<n>李林甫</n>、<n>牛仙客</n>知帝憚幸東都，而京師漕不給，乃以賦粟助漕，及用和糴法，數年，國用稍充。帝齋大同殿，力士侍，帝曰：「我不出長安且十年，海內無事，朕將吐納導引，以天下事付林甫，若何？」力士對曰：「天子順動，古制也。稅入有常，則人不告勞。今賦粟充漕，臣恐國無旬月蓄；和糴不止，則私藏竭，逐末者眾。又天下柄不可假人，威權既振，孰敢議者！」帝不悅，力士頓首自陳「心狂易，語謬當死」。帝為置酒，左右呼萬歲。由是還內宅，不復事。加累驃騎大將軍，封渤海郡公。於來廷坊建佛祠，興寧坊立道士祠，珍樓寶屋，國貲所不逮。鍾成，力士宴公卿，一扣鍾，納禮錢十萬，有佞悅者至二十扣，其少亦不減十。都北堰澧列五磑，日僦三百斛直。
53833,Old_Book_of_Tang,19,下,5,乾符元年春正月辛酉朔。乙丑，左僕射、門下侍郎、平章事<n>蕭仿</n>兼右僕射。門下侍郎、吏部尚書、平章事<n>王鐸</n>檢校吏部尚書、同平章事，兼汴州刺史，充宣武軍節度、宋亳觀察等使。二月，葬懿宗於簡陵。
164767,Old_Book_of_Tang,30,,506,龍池躍龍龍已飛，龍德先天天不違。池開天漢分黃道，龍向天門入紫微。邸第樓臺多氣色，君王鳧雁有光輝。為報寰中百川水，來朝上地莫東歸。
47863,Old_Book_of_Tang,34,,151,求虧初複末置日月蝕泛用刻率，副之，以乘其日入轉損益率，如大衍通法而一。所得應朒者，依其損益；應朓者，損加益減其副，為定用刻數。半之，以減蝕甚辰刻，為虧初；以加蝕甚辰刻，為複末。其月蝕求入更籌者，置月蝕定用刻數，以其日每更差刻除，為更數；不盡，以每籌差刻除，為籌數。綜之為定用更籌。乃累計日入至蝕甚辰刻置之，以昏刻加日入辰刻減之，餘以更籌差刻除之。所得命以初更籌外，即蝕甚籌。半定用更籌減之，為虧初；以加之，為複末。按天竺僧<n>俱摩羅</n>所傳斷日蝕法，其蝕朔日度躔於郁車宮者，的蝕。諸斷不得其蝕，據日所在之宮，有火星在前三後一之宮並伏在日下，並不蝕。若五星總出，並水見，又水在陰曆，及三星已上同聚一宿，亦不蝕。凡星與日別宮或別宿則易斷，若同宿則難斷。更有諸斷，理多煩碎，略陳梗概，不復具詳者。其天竺所雲十二宮，則中國之十二次也。曰郁車宮者，即中國降婁之次也。十二次宿度，首尾具載「曆儀分野」卷中也。
110228,Old_Book_of_Tang,36,,14,南斗、牽牛，星紀之次也。醜初起鬥九度，一千四十二十分，秒二太。中鬥二十四度，一千一百分，秒八半。終女四度。其分野：自廬江、九江，負淮水之南，盡臨淮、廣陵，至於東海，廬、壽、和、濠、揚，皆屬星紀也。又逾南河，得漢丹陽、會稽、豫章郡，西濱彭蠡，南涉越州，盡蒼梧、南海。又逾嶺表，自韶、廣、封、梧、藤、羅、雷州，南及珠崖自北以東為星紀，其西皆屬鶉尾之次。古吳、越及東南百越之國，皆星紀分也。南斗在雲漢之下流，當淮、海之間，為吳分。牽牛去南河浸遠，故其分野自豫章東達會稽，南逾嶺徼，為越分。島夷蠻貊之人，聲教之所不洎，皆繫於狗國。<n>李淳風</n>刊定《隋志》，郡國頗為詳悉，所注郡邑多依用。其後州縣又隸管屬不同，但據山河以分耳。
89967,Old_Book_of_Tang,38,,353,宋州望隋之梁郡。武德四年，平王世充，置宋州，領宋城、寧陵、柘城、穀熟、下邑、碭山、虞城七縣。其年，以虞城屬東虞州。五年，廢東虞州，仍以虞城來屬。貞觀元年，廢杞州，以襄邑縣來屬，仍省柘城縣。十七年，以廢戴州之單父、楚丘來屬。永淳元年，又置柘城縣。天寶元年，改宋州為睢陽郡。乾元元年，複為宋州。舊領縣七，戶一萬一千三百三，口六萬一千七百二十。天寶領縣十，戶一十二萬四千二百六十八，口八十九萬七千四十一。去京師一千五百四十裏，至東都七百八十裏。
7531,Old_Book_of_Tang,39,,164,聊城漢縣。治郭下。武德四年，分置茌平縣。貞觀元年，省入聊城
59809,Old_Book_of_Tang,40,,155,縉雲萬歲登封元年，分括蒼及婺州永康縣置
60004,Old_Book_of_Tang,40,,350,甯夷隋置。武德四年，屬夷州。貞觀元年，屬思州
69011,Old_Book_of_Tang,41,,408,荔浦漢縣，屬蒼梧郡。武德四年，置荔浦、建陵、隋化、崇仁、純義。五年，以隋化屬南恭州。貞觀元年，以建陵屬晏州。十三年，廢荔州，以荔浦、崇仁屬桂州，純義屬蒙州也
9581,Old_Book_of_Tang,44,,101,丞四人，從六品上。主簿二人，從七品上。錄事二人，從九品上。府十五人，史五十人，計史四人，亭長七人，掌固七人。丞掌判寺事。凡正、至大朝所貢方物，應陳於殿廷者，受而進之。
173204,Old_Book_of_Tang,97,,35,疏奏不省。
2584,Old_Book_of_Tang,102,,12,<n>劉子玄</n>，本名知幾，楚州刺<n>史胤</n>之族孫也。少與兄知柔俱以詞學知名，弱冠舉進士，授獲嘉主簿。證聖年，有制文武九品已上各言時政得失，知幾上表陳四事，詞甚切直。是時官爵僭濫而法網嚴密，士類競為趨進而多陷刑戮，知幾乃著《思慎賦》以刺時，且以見意。鳳閣侍郎<n>蘇味道</n>、<n>李嶠</n>見而嘆曰：「<n>陸機</n>《豪士》所不及也。」
159845,Old_Book_of_Tang,113,,23,贊曰：奧矣晉卿，貪哉<n>裴冕</n>。遵慶父子，及之者鮮。
113253,Old_Book_of_Tang,123,,21,史臣曰：歷代操利柄為國計者，莫不損下益上，危人自安，變法以弄權，斂怨以構禍，皆有之矣。如<n>劉晏通</n>擁滯，任才能，富其國而不勞於民，儉於家而利於眾。或問曰：<n>鄭子產</n>吏不能欺，<n>宓子賤</n>吏不忍欺，<n>西門豹</n>吏不敢欺。三子者，古之賢人也，吏皆懷其欺而不能、不忍、不敢也。晏之吏，遠近自不欺者何也？答曰：蓋任其才而得其人也。晏歿，故吏二十餘年繼掌財賦，不其是哉！《史記貨殖》雲：「平糶齊物，關市不乏，治國之道也。」晏治天下，無甚貴甚賤之物，泛言治國者，其可及乎！舉真卿才，忠也，減王縉罪，正也，忠正之道，復出於人，嗚呼！本秀於林，風必摧之，<n>常袞</n>見忌於前，<n>楊炎</n>致冤於後，可為長嘆息矣！時譏有口者以利啖之，茍不塞讒口，何以持重權？即無以展其才，濟其國矣。是其術也，又何譏焉。第五琦促辦應卒，民不加賦，而國豐饒，亦庶幾矣。然鑄錢變法，物貴身危，其何陋哉！凡利國者，農商之外，不可為也。宏、滂爭權樹黨，皆非令人。紹之謹密幹事，巽之皦察精辨，亦足可稱。
1073,Old_Book_of_Tang,140,,16,初，辟嘗病，見諸問疾者來，皆以手據地，倒行入辟口，辟因礫裂食之；惟<n>盧文若</n>至，則如平常。故尤與文若厚，竟以同惡俱赤族，不其怪歟！
176906,Old_Book_of_Tang,141,,48,自安、史之亂，兩河藩帥多阻命自固，父死子代；唯茂昭表請舉族還朝，隣藩累遣遊客間說，茂昭志意堅決，拜表求代者數四。上乃命左庶子<n>任迪簡</n>為其行軍司馬，乗驛赴之。以兩郡之簿書、管鑰、符印付迪簡，遣其妻季氏、男克讓克恭等先就路，將行，誡之曰：「吾使爾曹侍親出易者，庶後之子孫不為風俗所染，則吾無恨矣。」時五年冬也。行及晉州，拜檢校太尉、兼中書令，充河中晉絳慈隰等州節度觀察等使。十二月十二日，至京師。故事雙日不坐，是日特開延英殿對茂昭，五刻乃罷。又上表請遷祖考之骨墓於京兆。在朝兩月，未之鎮。六年二月，疽發於首，卒，時年五十。廢朝五日，冊贈太師，賻絹三千匹、布一千端、米粟三千石，喪事所須官給，詔京兆尹監護，謚曰獻武。
177392,Old_Book_of_Tang,154,,2,廣德中，<n>李季卿</n>為江淮宣撫使，薦巢父，授左衛兵曹參軍。大歷初，澤潞節度使<n>李抱玉</n>奏為賓幕，累授監察禦史，轉殿中、檢校庫部員外郎，出授歸州刺史。建中初，涇原節度留後<n>孟皞</n>表巢父試秘書少監，兼禦史中丞、行軍司馬。尋拜汾州刺史，入為諫議大夫，出為潭州刺史、湖南觀察使。未行，會普王為荊襄副元帥，以巢父為元帥府行軍司馬，兼禦史大夫。
210172,Old_Book_of_Tang,171,,67,景儉弟景儒、景信、景仁，皆有藝學，知名於時。景信、景仁，皆登進士第。
74953,Old_Book_of_Tang,189,下,44,<n>郭山惲</n>，蒲州河東人。少通《三禮》。景龍中，累遷國子司業。時中宗數引近臣及修文學士，與之宴集，嘗令各效伎藝，以為笑樂。工部尚書<n>張錫</n>為《談容娘舞》，將作大匠<n>宗晉卿</n>舞《渾脫》，左衛將軍<n>張洽</n>舞《黃麞》，左金吾衛將軍<n>杜元琰</n>誦《婆羅門咒〗》，給事中<n>李行言</n>唱《駕車西河》，中書舍人<n>盧藏用</n>效道士上章。山惲獨奏曰：「臣無所解，請誦古詩兩篇。」帝從之，於是誦《鹿鳴》、《蟋蟀》之詩。奏未畢，中書令<n>李嶠</n>以其詞有「好樂無荒」之語，頗涉規諷，怒為忤旨，遽止之。
153020,Old_Book_of_Tang,200,下,24,十二月三日，僖宗夜自開遠門出，趨駱谷，諸王官屬相次奔命。觀軍容使<n>田令孜</n>、<n>王若儔</n>收合禁軍扈從。四日，賊至昭應，金吾大將軍<n>張直方</n>率在京兩班迎賊灞上。五日，賊陷京師。
